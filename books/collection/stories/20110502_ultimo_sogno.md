---
layout: book
isbn: 9788865860571
title: "L'ultimo sogno"
sottotitolo:
author:
  - Daniel Pearlman
categories:
  - fantascienza
collana: stories
price: 4.99€
format: epub
lang: italiano
date: 2011-05-02
state: catalogo
bookrepublic: http://www.bookrepublic.it/book/9788865860571-lultimo-sogno/
kindle: http://www.amazon.it/Lultimo-sogno-Daniel-Pearlman-ebook/dp/B004Z99LMU/
drm: Social DRM
quote: "Anche i tuoi sogni hanno un autore. Ma non sei tu."
meta: "Anche i tuoi sogni hanno un autore. Ma non sei tu."
cover_image:
---
Daniel Pearlman immagina un futuro dove la tecnologia è lo strumento di una civiltà votata alla rimozione della dimensione istintiva e irrazionale, dove la maschera della moderna mentalità aperta nasconde una concezione della sessualità ridotta a prestazione programmata, e dove le persone affidano la gestione della propria vita onirica a un vero e proprio genio dalle doti sognaturgiche: Yosif Iones, l'Incantastorie. Yosif possiede “l'arte di dipingere i sogni sulla tela del cervello”, “Yosif è un uomo compassionevole. Yosif è responsabile. Yosif non danneggia nessuno. Yosif cura.” 
Ma quando l'artista dei sogni comincia a rigurgitare incubi, l'intero assetto sociale sembra andare in crisi, sconvolgendo la vita più intima di ogni individuo. Che cosa si cela dietro l'inquietante sequenza di sogni che ha preso il posto delle edificanti opere oniriche di Iones? Un'alterazione psichica, un sabotaggio, un complotto internazionale, un impulso distruttivo troppo a lungo represso che chiama vendetta? Brian, brillante avvocato che in nome della stabilità economica ha rinunciato a coltivare le proprie passioni, sarà chiamato a rispondere a queste domande e a mettere in discussione tutte le sue certezze.
