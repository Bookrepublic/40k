---
layout: book
isbn: 9788865861288
title: "Expo 101"
sottotitolo: Guida istantanea alle fiere mondiali
author:
  - Antonio Dini
categories:
  -  expo, attualità
collana: unofficial
price: 1.99€
format: epub
lang: italiano
date: 2015-04-22
state: catalogo
bookrepublic: https://www.bookrepublic.it/book/9788865861288-expo-101-guida-istantanea-alle-fiere-mondiali/
kindle: http://www.amazon.it/Expo-Guida-istantanea-fiere-mondiali-ebook/dp/B00WIQHVJC/ref=sr_1_1?ie=UTF8&qid=1430304952&sr=8-1&keywords=expo+101
drm: Social DRM
quote:  "@antoniodini tutto quello che avreste sempre voluto sapere sugli Expo ma che nessuno vi aveva mai raccontato"
meta: "In questa breve storia istantanea delle Grandi Esposizioni Universali c’è tutto quello che è necessario sapere per capire i principi ispiratori degli Expo e iniziare a coltivare una curiosità che vi accompagnerà per il resto della vita."
cover_image:
---
Gli Expo, che si sono autoconcepiti come vetrina per le tecnologie del futuro, sono diventati i più vasti, diffusi e memorabili eventi organizzati dalla civiltà contemporanea. Dall’Expo di Shanghai, che ha bruciato tutti i record (di costo, di spazio occupato, di nazioni partecipanti, di visitatori paganti), ai tremendi flop degli anni a cavallo tra le due guerre e verso l’anno Duemila, la storia delle Esposizioni Universali è ricca, complessa, densa di significati.
Comincia tutto però con una straordinaria storia d’amore tra una regina e il suo principe. E continua quasi ininterrotta per più di 150 anni fra le ambizioni di vecchie eminenze grigie che dominano città popolate da milioni di abitanti, presidenti eletti democraticamente che sono anche stati temibili dittatori (e poi si sono suicidati) e anonimi comitati talmente consumati dall’ambizione di conquistare il prossimo Expo che si dimenticano di spiegare dove vorranno tenerlo.
Senza dimenticare la storia di un popolo distrutto dal secondo conflitto mondiale che, inaugurando finalmente il suo primo Expo, decide di onorare i possessori dei vecchi biglietti già pagati trent’anni prima per la prima edizione, cancellato dalla guerra a pochi mesi dall’avvio.
In questa breve storia istantanea delle Grandi Esposizioni Universali c’è tutto quello che è necessario sapere per capire i principi ispiratori degli Expo e iniziare a coltivare una curiosità che vi accompagnerà per il resto della vita.
