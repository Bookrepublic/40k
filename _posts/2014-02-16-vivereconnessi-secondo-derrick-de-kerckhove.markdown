---
author: "Daria Bernardoni"
date: 2014-02-16 16:25:44+00:00
layout: post
slug: vivereconnessi-secondo-derrick-de-kerckhove
title: "Vivere connessi secondo Derrick de Kerckhove"
categories:
- Storie
cover: /static/img/ddk_robocop.jpg
---
Dal 17 al 21 febbraio Milano sarà la città dei Social Media e del _digital lifestyle_. [Il programma](http://socialmediaweek.us3.list-manage.com/track/click?u=c0152851fb78fb810ad551f4f&id=170d02f2b0&e=fffdabdfb3) è ormai completo: cinque giorni e oltre 50 appuntamenti per approfondire il rapporto tra Social Media e società.

Il tema di quest'anno è _The Future of Now: Vivere Connessi_. Un saggio illuminante per cominciare ad esplorare il modo in cui ci muoviamo nel nuovo mondo della conoscenza è senza dubbio [_La mente accresciuta_](http://www.amazon.it/La-mente-accresciuta-Derrick-Kerckhove-ebook/dp/B004EYTBGC/) di Derrick de Kerckhove.

Allievo di McLuhan, già direttore del [McLuhan Program in Culture and Technology](http://en.wikipedia.org/wiki/McLuhan_Program_in_Culture_and_Technology), è stato uno dei grandi teorici del digitale fin da tempi non sospetti:  già agli inizi degli anni novanta, con [Brainfames](http://www.ibs.it/code/9788880000013/de-kerckhove-derrick/brainframes-mente-tecnologia.html), aveva intuito il mondo di oggi. Quando [lo abbiamo intervistato](http://www.lastampa.it/2011/02/16/tecnologia/stupido-chi-non-usa-google-llnKyASq1ivPBXii7JR0ZP/pagina.html) nel 2011 già parlava della rivoluzione del mobile:

> La generazione “always on” è caratterizzata dall'essere costantemente raggiungibile grazie al proprio dispositivo mobile. Vive in una condizione di fiducia e disponibilità, in una sorta di dialogo incessante con il mondo. È anche una generazione iperstimolata, composta da drogati di informazione e connessione che hanno bisogno di far circolare e ricircolare informazioni dalla mente biologica a quella delle reti. Costruisce la propria identità online attraverso i social media e vive dell'eccellente reputazione che riesce a procurarsi curando il proprio profilo e i propri contatti. È quasi letteralmente “inserita” nella mente accresciuta. 

Per approfondire, ti consigliamo di leggere anche [_Mobile marketing_](http://sushi.apogeonline.com/ebook/mobile-marketing) di Marco Massarotto e _[Inventare Twitter](http://www.bookrepublic.it/book/9788852047107-inventare-twitter/)_ di Nick Bilton. Infine, non perderti la nostra [Barbara Sgarzi](http://40k.it/blog/2012/07/30/twitter-news-e-comunicazione/), speaker dell'evento dedicato al futuro di Twitter in Italia che si terrà [domani alle 15:30](http://socialmediaweek.org/milan/events/?id=166577#.UwDlbkJ5OBc).

Buona Social Media Week!