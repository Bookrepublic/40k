---
author: 40kteam
date: 2012-05-10 12:05:48+00:00
layout: post
slug: lo-scudetto-degli-imbattibili
title: "Lo scudetto degli imbattibili"
categories:
- News
---

Sono molto convinta che, per i lettori che ci frequentano da qualche tempo, questo post - scritto da me, poi! - sarà sorprendente. Ma quando si avviano [collaborazioni straordinarie](http://40k.it/?page_id=506) bisogna essere pronti a compiere ogni impresa.

Questo è il racconto di un'avventura incredibile: la storia, passo dopo passo, di un traguardo conquistato con tenacia, fatica e determinazione. Ma - cosa più importante - grazie all'impegno di una grande squadra guidata e sostenuta da un leader generoso.

[![](http://40k.it/wp-content/uploads/2012/05/9788865861035.jpg)](http://www.lastampa.it/promozioni/ebook/default.asp)Adesso vi aspettate che introduca lo spunto fantascientifico, o che vi racconti qualcosa fuori dal comune, surreale, un espediente fantastico che ci riporti alle storie che in genere pubblichiamo. Invece questa è la volta di un racconto avventuroso e incredibile, sì, ma del tutto reale: [in coedizione con La Stampa](http://www.lastampa.it/promozioni/ebook/default.asp), partita dopo partita, vi raccontiamo lo scudetto della Juventus, di nuovo campione d'Italia dopo alcuni anni difficili.

Con le immagini dei momenti più importanti del campionato e i resoconti funambolici e serrati delle emozioni attraversate dalla squadra, alla fine del libro avremo bisogno di andare a darci una sistemata negli spogliatoi, in attesa della sfilata trionfale della Juve sul pullman aperto per le strade di Torino, proprio nei giorni del Salone del Libro. Una doppia buona occasione per far festa!

**Juve campione, storia di un anno indimenticabile:**

**** [iBookstore](http://itunes.apple.com/it/book/juve-campione/id526054361?mt=11) | [Bookrepublic](http://www.bookrepublic.it/book/9788865861035-juve-campione-storia-di-un-anno-indimenticabile/) | Amazon (a breve)
