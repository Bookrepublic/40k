---
author: "Daria Bernardoni"
date: 2011-04-15 10:10:47+00:00
layout: post
slug: peter-ludlow-allinternational-journalism-festival-di-perugia
title: "Peter Ludlow all'International Journalism Festival di Perugia"
categories:
- News (Ita)
---

[![](http://www.40kbooks.com/wp-content/uploads/cover3-208x300.jpg)](http://www.bookrepublic.it/book/9788865860168-il-nostro-futuro-nei-mondi-virtuali/)Peter Ludlow è in questi giorni ospite dell'[International Journalism Festival](http://www.festivaldelgiornalismo.com/) di Perugia, che ha acceso i riflettori su temi cruciali del dibattito digitale, come [I diritti dei netizens](http://www.festivaldelgiornalismo.com/post/18993/) e [l'affare Wikileaks](http://www.festivaldelgiornalismo.com/post/18993/).

Ludlow, autore de [Il nostro futuro nei mondi virtuali](http://www.bookrepublic.it/book/9788865860168-il-nostro-futuro-nei-mondi-virtuali/), è infatti una delle voci più autorevoli a livello internazionale nell'ambito della filosofia della tecnologia, nonché il primo ad aver denunciato il pericolo antidemocratico che si cela dietro la gestione opaca delle comunità online, ormai a tutti gli effetti soggetti politici.

In una recente intervista rilasciata a [L'Espresso](http://espresso.repubblica.it/dettaglio/monarchia-social-network/2136478//1), Ludlow ha invocato un illuminismo dei mondi virtuali, dichiarando che essi "sono già, spesso, organizzati in modo politico, con regole e gerarchie il cui scopo è decidere cose nel mondo virtuale sia influire su quello reale".

[![](http://www.40kbooks.com/wp-content/uploads/276761344-300x225.jpg)](http://twitpic.com/4kryf4)Per chi non è a Perugia, la discussione sul tema si è già aperta online. Su [Piovono Rane](http://gilioli.blogautore.espresso.repubblica.it/2011/04/14/dopo-legitto-e-la-tunisia-facebook/), Gilioli riconosce a Ludlow il merito di aver posto la questione dei diritti dei cittadini della rete e i lettori sollevano questioni inerenti Net Neutrality, privacy e server decentralizzati.

Segnaliamo inoltre alcune delle prime cronache dell'evento:
[Zuckerberg e il mio lattaio](http://www.step1.it/index.php?id=6979-zuckerberg-e-il-mio-lattaio-)
[I diritti dei netizen: realtà o utopia?](http://www.downloadblog.it/post/14107/i-diritti-dei-netizen-realta-o-utopia)

Aggiornamento: online [il video della conferenza](http://webtv.festivaldelgiornalismo.com/doc/1025/i-diritti-dei-netizen-i-cittadini-che-abitano-la-rete.htm).

Grazie a [Luca Conti](http://twitpic.com/4kryf4) per lo scatto.
