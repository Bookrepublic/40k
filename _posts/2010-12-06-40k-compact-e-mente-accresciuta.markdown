---
author: gg
date: 2010-12-06 10:20:36+00:00
layout: post
slug: 40k-compact-e-mente-accresciuta
title: 40k Compact e Mente Accresciuta
categories:
- News (Ita)
---

[![La Mente Accresciuta](http://www.40kbooks.com/wp-content/uploads/augmented-dekerckhove_ita_t3.jpg)](http://www.40kbooks.com/?page_id=133&category=7&product_id=39) _Consueto appuntamento bisettimanale in cui presento le nuove  uscite e cerco di spiegare perchè le ho scelte. Come al solito,  prendetela con beneficio di inventario: in fondo è l'oste che parla del  suo vino._

Derrick in Italia (e in rete) lo conosciamo tutti molto bene. Allievo di McLuhan (è stato per tantissimi anni il direttore del [McLuhan Program in Culture and Technology)](http://en.wikipedia.org/wiki/McLuhan_Program_in_Culture_and_Technology) è stato uno dei grandi teorici del digitale fin da tempi non sospetti:  già agli inizi degli anni novanta, con [Brainfames](http://www.ibs.it/code/9788880000013/de-kerckhove-derrick/brainframes-mente-tecnologia.html), aveva intuito il mondo di oggi. _Brainframes _è un libro straordinario anche da rileggere oggi, diciassette anni dopo: non c'era e non poteva esserci il lessico che utilizziamo nel 2010, ma racconta lucidamente buona parte dei processi e delle cose che vediamo accadere.

[La Mente Accresciuta](http://www.40kbooks.com/?page_id=133&category=7&product_id=39) riprende da un'altra angolazione i temi che molti lettori hanno già apprezzato leggendo [La Strategia del Cyborg](http://www.40kbooks.com/?page_id=133&category=7&product_id=19) di Crouzet (che -non a caso- è uno dei nostri bestseller). La nostra mente, racconta Derrick, delega molte sue funzioni allo «schermo» e aggiorna il suo funzionamento diventando connessa. Una risposta, se vogliamo, agli argomenti populisti di Nicholas Carr (quello dell'Internet che ci rende stupidi), ma anche un ragionamento a tutto campo sul «come stiamo cambiando».


> Ci troviamo ormai in una situazione in cui gli uomini stanno sviluppando (interiorizzando) una forma d’intelligenza ipertestuale. La testa si fa ipertesto. Qualsiasi pensiero elaboriamo, lo ricaviamo da frammenti e piccole parti che abbiamo immagazzinato da qualche parte e che, nel momento in cui cominciamo a pensare, si presentano in un insieme. Possiamo benissimo manipolare il pensiero, cambiandolo, deformando contorni e situazioni a piacimento. È ciò che chiamiamo immaginazione. Ma l’informazione sembra sopraggiungere come una riga lineare e continua o come una rappresentazione filmica, come un’entità compatta le cui singole parti sono indistinguibili.


Ricorda il Cyborg, no? _Great Minds Think Alike_.

[![Differenti Forme di Magia](http://www.40kbooks.com/wp-content/uploads/40kCompact_i_1_t.jpg)](http://www.40kbooks.com/?page_id=133&category=14&product_id=37)Poi ci sono [i Compact](http://www.40kbooks.com/?p=2714#). Mutuano un po' della logica dei fumetti (ricordate gli albi di Alan Ford rilegati insieme, tre alla volta ma ognuno con la sua copertina?) e propongono delle chiavi di lettura per scoprire percorsi nel mondo 40k.  Ogni novelette è preceduta da un tag e da una citazione.
Il primo, [Differenti Forme di Magia](http://www.40kbooks.com/?page_id=133&category=14&product_id=37) (disponibile anche [in inglese](http://www.40kbooks.com/?page_id=133&category=13&product_id=36)), gioca sullo straniamento e raccoglie le piccole magie dell'ispirazione (nel mondo concertistico di [Tranne la Musica](http://www.40kbooks.com/?page_id=133&category=14&product_id=27)), dei corpi «infernali» del [Bisturi Napoletano](http://www.40kbooks.com/?page_id=133&category=14&product_id=15),  delle città letterarie alle prese col cielo rubato ([Il Disgregatore Astrale](http://www.40kbooks.com/?page_id=133&category=14&product_id=35)) e dell'amicizia immaginaria così come la racontano Resnick e Robyn nel toccante [Il Panchinaro](http://www.40kbooks.com/?page_id=133&category=14&product_id=32).

[![Realtà Alternative](http://www.40kbooks.com/wp-content/uploads/40kCompact_i_2_t.jpg)](http://www.40kbooks.com/?page_id=133&category=14&product_id=38) [Realtà Alternative](http://www.40kbooks.com/?page_id=133&category=14&product_id=38) invece è un percorso che incrocia le Storie parallele di [Cigno Nero](http://www.40kbooks.com/?page_id=133&category=14&product_id=14), il mondo velenoso e Cyberpunk di [Cardanica](http://www.40kbooks.com/?page_id=133&category=14&product_id=1), la follia ironica di [Wikiworld](http://www.40kbooks.com/?page_id=133&category=14&product_id=30) e la borgesiana anomalia geografica di [Codice Arrowhead](http://www.40kbooks.com/?page_id=133&category=14&product_id=22).

Qui non crediamo molto ai generi, almeno non a quelli intesi in maniera dogmatica. Se ti piace il ricco (e assai vario) mondo della fantascienza, è il Compact che fa per te. Ma non è necessario essere un fan della _sci-fi:_ se ti interessa leggere storie che esplorano i rapporti tra la tecnologia e la realtà, forse è una lettura che può fare per te.
