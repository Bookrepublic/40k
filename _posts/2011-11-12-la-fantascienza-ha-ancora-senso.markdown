---
author: 40kteam
date: 2011-11-12 15:36:33+00:00
layout: post
slug: la-fantascienza-ha-ancora-senso
title: "La fantascienza ha ancora senso?"
categories:
- News
tags:
- Cory Doctorow
- fantascienza
- Graham Edwards
---

![](http://quarantak.wpengine.com/wp-content/uploads/2011/11/Cory-Doctorow.jpg)Per chi gravita in qualche modo nella community di 40k (sia [quella internazionale](http://twitter.com/#!/40kBooks) sia [quella italiana](http://twitter.com/#!/40kita)) questi giorni sono dedicati a Cory Doctorow e ci sta tutta. Un po' perché lavorare con uno dei grandissimi nomi del panorama internazionale è affascinante di per sé. Un po' perché quando pubblichi qualcosa di Doctorow attiri attenzione. Un po' perché l'autore ci mette [lo zampino](http://40k.it/2011/11/12/lo-zampino-dellautore/).

Ma questi sono preamboli noiosi, una specie di _disclaimer _ per parlare di quello che in realtà è l'oggetto di questo post. Che ha a che fare con Cory, ma solo incidentalmente.

Graham Edwards, uno scrittore fantasy britannico (che confesso di volere volentieri nella squadra 40k), ha scritto una recensione di _Chicken Little_. E l'ha condita con delle considerazioni generali che trovo molto interessanti.

«La fantascienza ha ancora senso?», si chiede Graham. Il presente è una continua innovazione accelerata, siamo bombardati da mille cose nuove ogni giorno. E torna il mente quella vecchia citazione di William Gibson secondo cui il futuro è già qui, ma non è stato equamente distribuito.

A me il tema -per ovvie ragioni- è molto caro (ne avevo scritto recentemente sul [mio blog](http://www.bookcafe.net/blog/blog.cfm?id=1479), ma anche sulle [pagine di 40k](http://www.40kbooks.com/?p=2090)).  Però mi piace molto la risposta che si dà Graham: «La fantascienza è ancora viva e vegeta», scrive, «perché non riguarda il futuro. Anzi, ha a che fare con la capacità degli umani di evolvere in maniera straordinaria».

Leggi tu stesso: [Graham Edwards](http://grahamedwardsonline.wordpress.com/2011/11/11/chicken-little-by-cory-doctorow/).
