---
author: "Daria Bernardoni"
date: 2011-03-25 09:17:50+00:00
layout: post
slug: offerta-del-weekend-una-svegliata-a-chi-scrive
title: "Offerta del weekend: una svegliata a chi scrive"
categories:
- News (Ita)
---

Questo weekend spariamo in offerta le nostre [munizioni per la vita creativa](http://www.40kbooks.com/?p=3488), una trilogia di saggi brevi ma molto efficaci che ci parlano di come i segni grafici diventano storie che il nostro cervello contribuisce a costruire, di come queste storie siano sempre filtrate da un narratore che le manipola non necessariamente a nostro vantaggio e, perché no, del modo in cui fare arrivare queste storie al lettore.

[![Dalle Parole al Cervello](http://www.40kbooks.com/wp-content/uploads/livia_it_t.png)](http://www.bookrepublic.it/book/9788865860458-dalle-parole-al-cervello/) Il primo è un must della scrittura creativa, [Dalle parole al cervello](http://www.bookrepublic.it/book/9788865860458-dalle-parole-al-cervello/) di Livia Blackburne.

Neuroscienziata del prestigioso MIT di Boston, la Blackburne si avventura come Cappuccetto Rosso nel fitto bosco dei meccanismi del cervello che legge, e lo fa proprio utilizzando la favola per bambini come guida alla scoperta di questa complicata macchina. Leggere il suo breve saggio, bisogna ammettere, è come spogliarsi nudi, piazzarsi davanti a uno specchio e per la prima volta osservare il nostro corpo (di lettori) centimetro per centimetro. [[Finzioni](http://www.finzionimagazine.it/news/finzioni-digitali/dalle-parole-al-cervello/)]

Puoi acquistarlo a 2,99€ invece di 3,99€ inserendo il codice promozionale "brain" al momento dell'acquisto su [Bookrepublic](http://www.bookrepublic.it/book/9788865860458-dalle-parole-al-cervello/).

[![La Fuga Narrativa - Tom Stafford](http://www.40kbooks.com/wp-content/uploads/narrative-stafford_I_sito_t.jpeg) ](http://www.bookrepublic.it/book/9788865860236-la-fuga-narrativa/)
Il secondo titolo, [La fuga narrativa](http://www.bookrepublic.it/book/9788865860236-la-fuga-narrativa/),  è un saggio di Tom Stafford che ci spiega come raccontare storie non sia soltanto un'attività ludica, né un disinteressato gesto artistico, bensì la funzione attraverso cui la mente umana conferisce significato al mondo (qualcosa di meglio di [una partita a carte](http://eiochemipensavo.diludovico.it/2010/10/26/come-quando-fuori-piove/), comunque).

Spaziando tra esperimenti in cui si mettono alla prova scelte morali e le dinamichepseudo-moraliste dei film holliwoodiani, Stafford sottolinea come siamo posti spesso di fronte a mondi che sostanzialmente solo in apparenza sono multidimensionali, mentre in realtà ci fanno muovere all’interno di caselle predefinite. (...)
Una lezione quanto mai attuale, in un mondo di imbonitori ed “esperti della comunicazione”, il cui compito è in pratica quello di imporci la loro narrazione e convincerci che sia l’unica possibile. [[checifaccioqui](http://checifaccioqui.wordpress.com/2010/12/19/la-fuga-narrativa-leconomia-della-mente-non-deve-andare-al-risparmio/)]

Puoi leggerlo a soli 2,99€ invece di 3,99€ inserendo il codice "fuga" nel carrello di [Bookrepublic](href=).

[![Vendere il tuo libro con successo](http://www.40kbooks.com/wp-content/uploads/selling-brown_I_ok2_t.jpg)](http://www.bookrepublic.it/book/9788865860489-vendere-il-tuo-libro-con-successo/) Il terzo titolo è molto meno e molto più di un manuale di marketing, [Vendere il tuo libro con successo](http://www.bookrepublic.it/book/9788865860489-vendere-il-tuo-libro-con-successo/): Stephen Brown insegna agli autori come darsi una svegliata nella giungla del mercato editoriale, non grazie agli step di un self-help book, ma attraverso la storia della letteratura.

Non un libro di puro marketing (testi che, spesso, o sono così specifici da essere fruibili solo da utenti specializzati o così pieni di “buoni consigli” da risultare stucchevoli) ma un testo che, prima di tutto, invita a guardarsi intorno e a leggere per poter comprendere meglio come far sì che tutti leggano quel che si è scritto. A ben guardare, infatti, il modo migliore per poter proporre il proprio libro tanto a un editore quanto al pubblico dei lettori è quello di valutare cosa hanno scritto gli autori di successo, come lo hanno scritto e come si sono dati da fare per farsi conoscere. [[booksblog](http://www.booksblog.it/post/7229/vendere-il-tuo-libro-con-successo-di-stephen-brown)]

Acquistalo a soli 2,99€ invece di 3,99€ con il codice "successo" su [Bookrepublic](http://www.bookrepublic.it/book/9788865860489-vendere-il-tuo-libro-con-successo/).

Come al solito, puoi approfittare di tutte e tre le offerte ma attraverso transazioni singoli.
Diversamente dal solito, questo weekend per i nostri fan su [Facebook](http://www.facebook.com/40kbooks) abbiamo in serbo una sorpresa speciale...Stay tuned!
