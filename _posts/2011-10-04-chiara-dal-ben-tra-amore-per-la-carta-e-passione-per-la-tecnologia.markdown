---
author: 40k Team
date: 2011-10-04 10:23:13+00:00
layout: post
slug: chiara-dal-ben-tra-amore-per-la-carta-e-passione-per-la-tecnologia
title: "Chiara Dal Ben: tra amore per la carta e passione per la tecnologia"
categories:
- Community
tags:
- Appel
- Stories
---

**STORIE DI LETTORI CHE CI RACCONTANO STORIE DI EBOOK**

[![](http://quarantak.wpengine.com/wp-content/uploads/2011/10/chiara1-223x300.jpg)](http://quarantak.wpengine.com/wp-content/uploads/2011/10/chiara1.jpg)**Chiara Dal Ben**

** **Blog: [Chiara Dal Ben](http://chiaradalben.wordpress.com/), [GirlPower.it](http://www.girlpower.it/network/giovani-stilisti), [Oviesse](http://www.oviesse.com/blogger/chiara).
Twitter: [@chiaradalben](http://twitter.com/#!/chiaradalben)
Linkedin: [Chiara Dal Ben](http://www.linkedin.com/in/chiaradalben)








[![](http://quarantak.wpengine.com/wp-content/uploads/2011/09/tag-ereader.jpg)](http://quarantak.wpengine.com/wp-content/uploads/2011/09/tag-ereader.jpg)





Giuseppe Granieri sul suo [blog](http://www.bookcafe.net/blog/blog.cfm?id=1450) qualche mese fa ha scritto: "C'è sempre un momento in cui oggetti, anche quelli di culto, diventano vintage. O forse non sono loro a cambiare, ma siamo noi. E le nostre aspettative". Trovo che abbia centrato il punto.




Sono in bilico tra l'amore per i libri e per l'odore della carta da una parte e la mia passione per il web e per la tecnologia dall'altra. Un fattore chiave nel mio caso personale è il mio lavoro [Chiara, oltre che blogger, è Digital PR, Community & Content Manager presso [Hagakure](http://hagakure.it/), _ndr_]: passo più tempo a scrivere che a leggere e la lettura è destinata ai momenti in cui sono in viaggio.




Ho un iPad2 e me lo porto sempre dietro. Viaggio spesso e non rimpiango i tempi in cui partivo con un libro e una rivista che comportavano solo un aumento di peso in valigia.




Con l'ipad faccio tutto quello che prima facevo con l'ausilio di diversi oggetti e strumenti: lavoro, leggo libri e navigo su internet. Aggiungiamo il fatto che sono una _socialgirl_ e amo condividere quello che faccio sui miei profili... Ecco che il social reading e la condivisione diventa un piacere.




Minimo sforzo e massima resa.




Non ho abolito i libri, anzi. Ci sono momenti in cui è bello concedersi un libro di carta e altri - la fretta, i viaggi in treno, il nostro accelerato presente - in cui l'ideale è un 40k letto da iPad. Breve e geniale.


[![](http://quarantak.wpengine.com/wp-content/uploads/2011/09/tag-thebook.jpg)](http://quarantak.wpengine.com/wp-content/uploads/2011/09/tag-thebook.jpg)


Chi non ha sofferto per amore? Chi non ha vissuto un amore folle pur restando in silenzio? Non sempre i nostri sentimenti sono ricambiati.
_ C'est la vie_, direbbero a Parigi. L'amore oltre che essere causa di sofferenza, ci spinge un po' oltre il confine della psicosi... Come succede a Vicky, la ragazzina protagonista di [Piaceri Vicari](http://www.bookrepublic.it/book/9788865860601-piaceri-vicari/?utm_source=40kblog&amp;utm_medium=40kpost&amp;utm_campaign=40k%22) di Jacob Appel.
Innamorata di Jeff, Vicky sceglie di fare da baby sitter a sua sorella con l'obiettivo si avvicinarsi a lui, l'oggetto del desiderio.
Una sera le sue fantasie da ragazza innamorata si concretizzano e si trova finalmente da sola a casa con la bimba e Jeff: un sogno che diventà realtà. Come tutte le menti delle donne innamorate, anche quella di Vicky parte con le fantasie e i sogni d'amore... Finché suona il campanello e una strana signora - con richieste alquanto particolari - distrugge i suoi sogni facendole aprire gli occhi e riportandola alla realtà.
L'amore ci rincitrullisce, ci rende ciechi e sognanti ma arriva qualcuno - prima o poi - a svegliarci dal sogno. E a lasciarci lì con tutte le nostre paure e il dolore del rifiuto. Essere messi di fronte alla cruda realtà non è bello.
È sicuramente meglio fantasticare sull'amore. Un po' come il sabato del villaggio...







[![](http://quarantak.wpengine.com/wp-content/uploads/2011/09/tag-titles.jpg)](http://quarantak.wpengine.com/wp-content/uploads/2011/09/tag-titles.jpg)


# Alfonso Signorini, [Chanel](http://www.bookrepublic.it/book/9788852015724-chanel/?utm_source=40kblog&utm_medium=40kpost&utm_campaign=40k), Mondadori
# Friedrich Nietzsche, [Al di là del bene e del male](http://www.bookrepublic.it/book/9788880494584-al-di-la-del-bene-e-del-male/?utm_source=40kblog&utm_medium=40kpost&utm_campaign=40k), Guaraldi Editore
# Marco Massarotto, [Social Network](http://www.bookrepublic.it/book/9788865940945-raymond-carver-una-vita-da-scrittore/?utm_source=40kblog&utm_medium=40kpost&utm_campaign=40k), Apogeo

_Il lettore sul sito dell'editore_

Lo avevano già fatto [Alessandro Beria](http://www.40kbooks.com/?s=alessandro+beria), [Antonella Sbriccoli](http://www.40kbooks.com/?s=antonella+sbriccoli), [Antonio Maccioni](http://www.40kbooks.com/?s=antonio+maccioni) e [Giulio Passerini](http://40k.it/2011/09/26/giulio-passerini-sono-il-lettore-che-qualunque-editore-di-domani-vorrebbe-avere/), i primi lettori sul sito dell'editore. Sono gli _early adopter_: armati di un ereader e di un titolo 40k, testano una nuova esperienza di lettura e condividono con noi le loro impressioni.

Se hai un blog, un account twitter o un profilo social e vuoi farlo anche tu, scrivi a daria[at]40kbooks.com
