---
author: 40k team
date: 2010-12-15 09:53:29+00:00
layout: post
slug: lofferta-della-settimana-digitale-e-cospirazione
title: "L'offerta della settimana: Digitale e Cospirazione"
categories:
- News (Ita)
---

[![Ultimo Cerchio | Il Cielo Sotto i Piedi](http://www.40kbooks.com/wp-content/uploads/dueracconti_chehin_I_t.jpg)](http://www.40kbooks.com/?page_id=133&category=14&product_id=31)Anche questa settimana, come ormai consuetudine, giochiamo con l'offerta del giorno. E anche questa settimana i titoli in offerta sono due.

Il primo, per brindare alla recensione di BooksBlog, è [Ultimo Cerchio | Il cielo sotto i piedi](http://www.40kbooks.com/?page_id=133&category=14&product_id=31) del giovane narratore argentino Chehin. Ci teniamo a farlo conoscere perchè -come per [Appel](http://www.40kbooks.com/?p=57)- siamo stati i primi a tradurlo in italiano. «Il meccanismo dei racconti  è geniale, a mio modo di vedere: nel  narrare di lettori che, di fatto, non riescono a leggere quanto è pur  scritto nero su bianco», [scrive](http://www.booksblog.it/post/7065/ultimo-cerchio-e-il-cielo-sotto-i-piedi-di-maximo-chehin) Booksblog.

Se la recensione di Booksblog non ti basta, ti lasciamo un altro paio di spunti: «Due racconti accomunati dalla presenza di un libro», scrive eFFe nella sua [recensione](http://www.goodreads.com/review/show/130335486), «Due storie caratterizzate da un fondamentale errore di prospettiva. Una scrittura che incolla il lettore alla pagina». E poi [l'intervista](http://www.40kbooks.com/?p=2494) all'autore che ha fatto Julieta Lionetti -una grande figura del panorama editoriale argentino (ha portato nel Paese del tango autori come  Pahlaniuk).

Puoi comprare i racconti di Chehin [su Bookrepublic](http://www.bookrepublic.it/book/9788865860328-ultimo-cerchio-il-cielo-sotto-i-piedi/) a 1,99 (contro 2,90), usando il codice _cospirazione._

[![La Mente Accresciuta](http://www.40kbooks.com/wp-content/uploads/augmented-dekerckhove_ita_t3.jpg)](http://www.40kbooks.com/?page_id=133&category=7&product_id=39)Derrick De Kerckhove, in Italia, lo conosciamo tutti. Allievo di McLuhan, tra i primi grandi teorici del digitale e dell'intelligenza connettiva, è una delle intelligenze più brillanti e visionarie. La Mente Accresciuta -come tutti i nostri saggi, scritto appositamente per 40k- fa il punto su come cambiamo quando connettiamo il nostro cervello alla rete, attraverso gli strumenti che abbiamo (dagli smartphone agli schermi del computer).

Se vuoi approfondire, puoi leggere [questo post](http://www.40kbooks.com/?p=2756). O fidarti di Emanuela, che [lo consiglia](http://tinyurl.com/37f369g) così: «un saggio da leggere per fugare paure assurde ed anacronistiche sull'uso delle nuove tecnologie e dei nuovi media».

Puoi comprarlo[ su Bookrepublic](http://www.bookrepublic.it/book/9788865860366-la-mente-accresciuta/) a 2,99 (contro 3,90) usando il codice _digitale_

Come al solito l'offerta vale fino alla mezzanotte di oggi ed è cumulabile, ma solo con due transazioni diverse.
