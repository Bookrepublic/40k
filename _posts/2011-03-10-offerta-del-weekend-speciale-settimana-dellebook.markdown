---
author: "Daria Bernardoni"
date: 2011-03-10 09:08:37+00:00
layout: post
slug: offerta-del-weekend-speciale-settimana-dellebook
title: "Offerta del weekend: speciale settimana dell'ebook"
categories:
- News (Ita)
---

Dal 6 al 12 Marzo si festeggia la [Read an eBook Week](http://www.ebookweek.com/index.html):
_ "If you can get lost in a story, it doesn't matter if it's electronic or paper"_ [[Toronto Sun](http://www.torontosun.com/life/greenplanet/2009/01/17/8054911-sun.html)]
Così [Rita Y. Toews](http://www.ebookweek.com/contact.html), premiata scrittrice di libri di carta e di bit, attiva sostenitrice della lettura elettronica e co-fondatrice dell'iniziativa in corso.

[![](http://www.40kbooks.com/wp-content/uploads/readerandbooks.jpg)](http://www.ebookweek.com/index.html)Rita è anche autrice di libri per bambini, tra cui _[The Bully: A Discussion and Activity Story](http://www.thebullybook.com/index.html)_, un opuscolo sulla piaga del bullismo utilizzato in tutte le scuole e i dipartimenti di polizia del Nord America, e un'ambientalista convinta.
Non è difficile credere che la sua passione per la formazione e per la natura abbiano influito parecchio nella sua battaglia per promuovere il passaggio al digitale.
Perché questo è [Read an eBook Week](http://www.ebookweek.com/ebook_promotions.html): un'occasione celebrativa per incoraggiare tutti gli anelli della filiera editoriale (autori, editori, distributori, rivenditori e lettori) a organizzare iniziative di promozione degli ebook.

Per esprimere la nostra piena adesione all'iniziativa, questa settimana l'offerta del weekend si estende su più giorni, è quindi già arrivato il momento di scoprire i titoli in promozione.

Il primo è [Il Panchinaro](http://www.bookrepublic.it/book/9788865860267-il-panchinaro/), un libro scritto a quattro mani da Mike Resnick e Lezli Robyn. Mike è un autore di fantascienza statunitense che ha iniziato a pubblicare i suoi racconti a vent'anni e ha vinto ben cinque premi [Hugo](http://it.wikipedia.org/wiki/Premio_Hugo) e un [Nebula](http://it.wikipedia.org/wiki/Premio_Nebula). È il più premiato autore di racconti brevi di sempre. Lezli è una giovane scrittrice che si è già fatta notare da prestigiosi concorsi di genere, come il Campbell Award e l'Aurealis Award.

Insieme ci regalano un racconto che [Giulia](http://www.goodreads.com/user/show/4102048-giulia) descrive così:


> [![](http://www.40kbooks.com/wp-content/uploads/cover6-208x300.jpg)](http://www.bookrepublic.it/book/9788865860267-il-panchinaro/) È una storia poetica popolata dai sogni dei bambini, una storia di mondi fantastici, principesse con vestiti troppo stretti, leoni docili come gattini e “amici che si dividono tutto tranne la cioccolata”.

È anche una storia sul potere dei ricordi, sulla difficoltà di invecchiare e rivivere quei ricordi che piano piano si fanno sempre più labili. [[Goodreads](http://www.goodreads.com/book/show/9637812-il-panchinaro)]


Puoi comprarlo a soli 1,99€ inserendo il codice "premio" al momento dell'acquisto su [Bookrepublic](http://www.bookrepublic.it/book/9788865860267-il-panchinaro/).

Il secondo titolo è la nostra [ultima uscita](http://www.40kbooks.com/?p=6086): [Il Festival dei Fantasmi ](http://www.bookrepublic.it/book/9788865860519-il-festival-dei-fantasmi/)di Rhys Hughes.

Se ancora non lo conosci, [lascia che GG te lo presenti](http://www.40kbooks.com/?p=6372). Non c'entrano nulla i cliché del genere: è una storia molto dark e molto intensa (se poi ami la musica, la vivi il doppio).
Ecco come lo racconta [Booksblog](http://www.booksblog.it/post/7369/il-festival-dei-fantasmi-di-rhys-hughes):


> ![Il Festival dei Fantasmi](http://www.40kbooks.com/wp-content/uploads/festival-hughes_i-1_t.jpg) Una sorta di viaggio al centro della musica è quello che compie il protagonista di questo racconto che si trova, inaspettatamente, a partecipare a un festival del tutto particolare (...). 
Sarà un viaggio (metafora classica della conoscenza) che si svolgerà in tre giorni (quasi una novella morte e risurrezione del protagonista) che ci farà capire come è nata la musica. E forse sarebbe meglio non saperlo.


Il codice per acquistarlo da [qui](http://www.bookrepublic.it/book/9788865860519-il-festival-dei-fantasmi/) a 1,99€ è "dark".

L'ultimo titolo è [Cardanica](http://www.bookrepublic.it/book/9788865860083-cardanica/), una novelette steampunk di Dario Tonani, che ha riscosso un notevole successo [tra i suoi lettori](http://www.40kbooks.com/?p=1890), tanto da stimolarne il sequel, [Robredo](http://www.40kbooks.com/?page_id=133&category=14&product_id=49). [Antonella](http://www.goodreads.com/user/show/4206772-antonella-sbriccoli), ad esempio, ne parla così:


> [![](http://www.40kbooks.com/wp-content/uploads/cardanica-tonani_ok_opt-208x300.jpg)](http://www.bookrepublic.it/book/9788865860083-cardanica/)Di solito non amo i racconti steampunk, e, se prima di leggere Cardanica qualcuno mi avesse detto che mi sarei sentita coinvolta dalle vicende di uno Pneumosnodo l'avrei guardato strabuzzando gli occhi.
Invece questo libro mi ha convinto e - anche se concordo sul fatto che il contenuto prescinde dal supporto - il fatto di averlo letto sul Kindle ha contribuito a farmi calare in pieno in una realtà mutante. [[Goodreads](http://www.goodreads.com/review/show/150562090)]


Puoi acquistarlo su[ Bookrepublic](http://www.bookrepublic.it/book/9788865860083-cardanica/) a 1,99€ con il codice "paura".

Come al solito, puoi approfittare di tutte e tre le offerte, ma tramite singole transazioni.

Un'ultima cosa: se anche tu, da lettore, vuoi dare il tuo contributo alla promozione della cultura digitale, puoi combinare i nostri codici promozionali con l'opzione [Regala un ebook](http://www.bookrepublic.it/about/regala-ebook/) di Bookrepublic: un libro digitale pronto da leggere verrà recapitato direttamente all'indirizzo email della persona a cui vuoi fare il regalo. Se non ha un ereader, puoi consigliarle [questa guida](http://www.finzionimagazine.it/news/finzioni-digitali/come-leggere-un-ebook-senza-un-e-reader/).

Buona lettura!
