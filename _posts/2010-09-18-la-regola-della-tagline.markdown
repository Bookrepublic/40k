---
author: gg
date: 2010-09-18 09:24:58+00:00
layout: post
slug: la-regola-della-tagline
title: La Regola della Tagline
categories:
- News (Ita)
---

[![Coming soon](http://www.40kbooks.com/wp-content/uploads/c11.jpg)](http://www.40kbooks.com/wp-content/uploads/c11.jpg)

L'idea di [tagline](http://it.wikipedia.org/wiki/Tagline) non è per forza un'idea legata al marketing. Può essere utilissima per far scattare la scintilla di interesse tra un lettore e un titolo che può piacergli. Noi stiamo cercando di utilizzarla per svecchiare un po' il modo in cui [si parla di libri](http://www.bookcafe.net/blog/blog.cfm?id=1353).
Così, come avrai notato, quando i nostri lettori trovano un bel modo per sintetizzare in un flash la loro esperienza di lettura, noi [usiamo la loro creatività](http://www.40kbooks.com) e mettiamo a disposizione degli altri il giudizio di chi è arrivato prima, anche collegando alle schede su Goodreads tutte le recensioni che troviamo.

Per questa ragione da ora in avanti, quando sceglieremo una frase da una delle recensioni di un lettore, lo ricompenseremo con una copia dell'ultimo titolo che abbiamo pubblicato.

Di norma monitoriamo le recensioni su [Goodreads](http://www.goodreads.com/group/show/36508.40k_Book_Club), su [Amazon](http://www.amazon.com/Cigno-Nero-Italian-Edition-ebook/dp/B0042X9ULG/ref=sr_1_1?ie=UTF8&m=A3KSZ402CI2EG1&s=digital-text&qid=1284800916&sr=1-1), su [Smashwords](https://www.smashwords.com/profile/view/40kbooks/popular#published) e ovviamente su [Bookrepublic](http://www.bookrepublic.it/search/?keywords=40k&x=0&y=0). Ma se scrivi la _review_ sul tuo blog (o dovunque le scrivi di solito) e vuoi farcela conoscere, basta che ci mandi una mail, che ce la segnali [su Twitter](http://twitter.com/40kBooks) o che la linki sulla nostra [pagina Facebook](http://www.facebook.com/40kbooks).

Se poi utilizziamo qualcosa della tua recensione, ti basterà farci avere la tua mail per avere in cambio un ebook nuovo fiammante.
