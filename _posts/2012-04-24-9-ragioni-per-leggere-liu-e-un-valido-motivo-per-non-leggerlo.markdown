---
author: 40k Team
comments: false
date: 2012-04-24 08:51:03+00:00
layout: post
slug: 9-ragioni-per-leggere-liu-e-un-valido-motivo-per-non-leggerlo
title: "9 ragioni per leggere Liu e un valido motivo per non leggerlo"
categories:
- Community
- News
---

_(Qualche giorno fa abbiamo pubblicato [L'uomo che mise fine alla Storia](http://40k.it/?p=827), di Ken Liu, attualmente è [#6 nella classifica generale di Amazon](http://www.amazon.it/Luomo-mise-fine-Storia-ebook/dp/B007W8O7NE/ref=sr_1_1?s=digital-text&ie=UTF8&qid=1334996329&sr=1-1) -si aggiorna ogni ora- e [#5 in quella di Bookrepublic](http://www.bookrepublic.it/book/9788865861004-luomo-che-mise-fine-alla-storia/))_

**1. La fantascienza è sovversiva**

Come [dice Ken](http://40k.it/?p=824): «molti autori conservano l’attitudine a mettere profondamente in discussione la società, ipotizzandone versioni alternative. E questa è sempre stata una delle caratteristiche più sovversive della fantascienza.»

**2. Nomination importanti**

"L'uomo che mise fine alla Storia" è finalista al Premio Hugo 2012 e al Premio Nebula 2012

**3. 78% di review a 5 stelle e 14% a quattro**


![](http://40k.it/wp-content/uploads/2012/04/Schermata-2012-04-24-a-09.45.25.png)


Guardando [Goodreads](http://www.goodreads.com/book/show/13609652-l-uomo-che-mise-fine-alla-storia), tra la versione originale e quella italiana, la percentuale di lettori che lo ha gradito molto è alta, pur essendo una storia di forte impatto emotivo.

**4. La Traduzione.**

Molti dei primi feedback premiano Elena Cantoni per la qualità della traduzione, su un testo molto difficile da rendere con la giusta atmosfera. Citiamo [l'opinione](http://www.goodreads.com/review/show/317321932) di Stefano: «Una menzione speciale alla traduttrice Elena Cantoni per l'ottimo lavoro».

**5. Tanti piani**

«Quello di Liu è un racconto magistrale, con tanti piani di lettura, da quello storico a quello più strettamente fantascientifico, tutti sviluppati con abilità, che è giustamente candidato a vincere sia i premi Hugo e Nebula nella categoria dei racconti brevi.
Una lettura che vi consiglio caldamente».
[L'angolo di Jane](http://blog.libero.it/angolodijane/11253541.html)

**6. Il colpo allo stomaco**

L'aveva [detto](http://40k.it/?p=833) Letizia, ma ci stava che lo dicesse lei. Però lo dicono anche altri.
«La nausea», scrive [Abyrdeen](http://tuttobenenellamiatesta.blogspot.it/2012/04/luomo-che-mise-fine-alla-storia-ken-liu.html#), «il mal di testa, il colpo allo stomaco, vengono direttamente dalla narrazione dei fatti che qui sono raccontati».

**7. Il nostro rapporto con il male (e con il dolore)**

«L'evoluzione di questa storia», dice [Silletta](http://www.goodreads.com/review/show/316929801), «rende veramente bene l'idea di quanto le responsabilità scomode - tra cui le vittime umane reali - vengano infilate in un vaso di Pandora, universalmente considerato intoccabile perché pericoloso per tutti quanti».

**8. Scrittura e ricostruzione**

«Il lavoro di Ken Liu in questo senso è davvero ammirevole. Al di là della suggestiva scienza quantistica dei viaggi nel tempo, ha creato dei lunghi monologhi messi in bocca a personaggi/personalità diverse. Un lavoro di scrittura e di ricostruzione che in contesto fantascientifico non manca mai di sorprendermi, ma in compenso mi aiuta a distinguere gli autori migliori da quelli che semplicemente si abbandonano a voli pindarici della fantasia».
[Francesco Torto](http://eruditomedio.blogspot.it/2012/04/luomo-che-mise-fine-alla-storia-di-ken.html)

**9. Il libro che cambia il lettore**

In generale, tra i commenti di chi lo ha letto, ci sembra di riconoscere la capacità della storia di far porre molte domande e di costruire una esperienza di lettura che assomiglia al vecchio detto sul viaggio che cambia il viaggiatore.
Per dirla con un tweet di [@gba_mediamondo](https://twitter.com/#!/GBA_mediamondo/status/193756878625443841), «Non tutte le atrocità possono trovare un portavoce eloquente come Ken Liu».

**Perché non leggerlo**

Paradossalmente, potresti non volerlo leggere per le stesse ragioni elencate qui sopra. È una lettura che colpisce, che ci mette di fronte e evidenze forti della potenza del male. Ha delle scene particolarmente dolorose, la struttura stessa della narrazione -molto originale- porta a trasmettere sofferenza.

**Come la vedi tu?**

Questo è un _open thread_, quindi -se lo hai letto-  usa i commenti per dirci le tue ragioni per leggerlo. O quelle per non leggerlo.




