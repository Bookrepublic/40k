---
author: Daria Bernardoni
date: 2014-03-28
layout: post
title: 40k si tinge di Green insieme a Econote
categories:
- econote
description:
cover: /static/img/40k_green.jpg
image: 
- url:
  caption:
  alt:
- url:
  caption:
  alt:
tag:
---
Ta Daaaa! Oggi inizia [Fa' la cosa giusta!](http://falacosagiusta.terre.it/), fiera nazionale del consumo critico e degli stili di vita sostenibili nata nel 2004 a Milano da un progetto della casa editrice Terre di mezzo,  e 40k si tinge di <em>Green</em> grazie a [Econote.it﻿](http://www.econote.it/): inauguriamo una nuova collana dedicata a sostenibilità, decrescita, ecologia, stili di vita alternativi.

Ti sei mai chiesto se valga davvero la pena vivere per lavorare? Ti sei mai chiesto se la tua vita ti assomiglia davvero o se stai vivendo quella che ti impone la società? Ti sei mai chiesto sei i tuoi bisogni sono davvero bisogni...E se sono davvero tuoi? 

Inizia a dire dei «no» a tutto quello che non ti appartiene, che non ti va di fare o di essere. È arrivato il momento di scegliere, interrogarsi sulle nostre abitudini, sulle conseguenze dei nostri comportamenti per noi, per gli altri, per l’ambiente. 

40k lo fa insieme a [Econote.it﻿](http://www.econote.it/), il sito che ogni giorno ci racconta storie di un mondo più verde. Con gli ebook di 40k/Econote, le tematiche legate al mondo green assumono una forma divulgativa con una forte impronta narrativa: ebook semplici dedicati a temi importanti. 

La prima uscita è firmata da [Marianna Sansone](http://40k.it/authors/sansone_marianna.html) - sociologa appassionata di scrittura che nel 2008 ha fondato Econote- e si intitola [Fermi tutti! (o almeno rallentate)](http://40k.it/books/collection/econote/20140328_fermi_tutti.html). Marianna riflette con ironia su tutti gli eccessi della contemporaneità, che ci vuole costantemente connessi e iperattivi, e in questa miniguida ci offre utili spunti per decrescere, rallentare, scalare di marcia. In altre parole, per tornare a goderci le piccole cose, e ad affrontare la vita con un sorriso. 

Se vuoi incontrarci, trovi Econote a [Fa' la cosa giusta!](http://www.econote.it/2014/03/24/fa-la-cosa-giusta-2014-ci-saremo/). E ricorda: rallenta!


