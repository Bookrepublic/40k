---
author: "Daria Bernardoni"
date: 2011-06-02 16:52:06+00:00
layout: post
slug: mike-resnick-lo-spazio-delle-emozioni
title: "Mike Resnick: lo spazio delle emozioni"
categories:
- News (Ita)
---

Sapete qual è l'autore più premiato al mondo, nel tempo e nello spazio, in questa galassia e in tutte le altre, per i suoi meravigliosi racconti brevi? Ve lo dico io: Mike Resnick.

E allora? Che fare? La scorta dei 40k di Resnick! Con il codice "40k", potete ottenere 1€ di sconto sui tre titoli firmati da Mike: Il Panchinaro, Ricordi, Tutto quel che sei. Solo fino alla mezzanotte di domenica.

Certo, Mike è l'autore più premiato al mondo. Ma finché non leggi i suoi racconti, non capisci quanto quel Nebula e quei cinque Hugo siano meritati.

Il mio primo incontro con Mike è avvenuto grazie a [il Panchinaro](http://www.bookrepublic.it/book/9788865860267-il-panchinaro/?utm_source=blog&utm_medium=post&utm_campaign=weekend40k). Non è il mio genere. Sono molto emotiva, e se mi metto a leggere storie di amici immaginari condannati a invecchiare in un limbo tra la realtà e la fantasia dei bambini che diventano adulti, mi prende male. Ebbene sì, ho pianto anche un pò. Lasciamo che ve ne parli Miki Fossati, che ci riesce molto bene:

[![](http://www.40kbooks.com/wp-content/uploads/cover12-208x300.jpg)](http://www.bookrepublic.it/book/9788865860267-il-panchinaro/?utm_source=blog&utm_medium=post&utm_campaign=weekend40k)"C’è una dimensione, che qualcuno chiama mondo e qualcun altro meno fortunato chiama immaginario, nella quale il legno significa attesa, la nebbia ricordo, la terra sollievo, nella quale la solitudine è una forma di felicità ed il freddo una forma di vicinanza. (...)  
'Il panchinaro' è un piccolo racconto abbastanza grande da contenere tutto questo mondo, abbraccia completamente l’esistenza dei suoi protagonisti che ci entrano dritti nel cuore." ([Miki Fossati](http://www.goodreads.com/review/show/134347907))

Puoi acquistare il [Panchinaro](http://www.bookrepublic.it/book/9788865860267-il-panchinaro/?utm_source=blog&utm_medium=post&utm_campaign=weekend40k), che Mike ha scritto insieme a Lezli Robyn, a 1,99€ invece di 2,99€ inserendo il codice "40k" al momento dell'acquisto su [Bookrepublic](http://www.bookrepublic.it/book/9788865860267-il-panchinaro/?utm_source=blog&utm_medium=post&utm_campaign=weekend40k).

Proprio perché sono molto emotiva, ma cerco di tenere a freno la mia emotività aggrappandomi a una qualche forma di analisi razionale, sono letteralmente impazzita per Ricordi e Tutto quel che sei. Secondo me andrebbero davvero letti insieme, sono concettualmente complementari.

[![](http://www.40kbooks.com/wp-content/uploads/cover13-208x300.jpg)](http://www.bookrepublic.it/book/9788865860533-ricordi/?utm_source=blog&utm_medium=post&utm_campaign=weekend40k)[Ricordi](http://www.bookrepublic.it/book/9788865860533-ricordi/?utm_source=blog&utm_medium=post&utm_campaign=weekend40k) è un'avventura galattica molto appassionante, ma che suscita nei lettori profondi quesiti esistenziali: "Che cos'è una persona senza i propri ricordi? Quanto è però accettabile farsi definire da essi, o da uno in particolare, come principale o unica fonte di valore personale?" ([Silletta](http://www.goodreads.com/review/show/159714928)); "La motivazione che ci spinge a fare qualcosa può essere una giustificazione quando ciò che facciamo reca danno e dolore ad altri?" ([Giulia](http://www.goodreads.com/review/show/154917702))

Per me [Ricordi](http://www.bookrepublic.it/book/9788865860533-ricordi/?utm_source=blog&utm_medium=post&utm_campaign=weekend40k) rappresenta il tragico che permea l'incapacità di provare dolore, il paradosso della coesistenza tra apatia e ricerca della felicità, l'assenza di emozioni come l'emozione più straziante, il gusto agrodolce della disperazione di sentirsi vivi. Ricordi è il rovesciamento dell'apatia in empatia, ma in un'empatia egoista.

Puoi acquistare [Ricordi](http://www.bookrepublic.it/book/9788865860533-ricordi/?utm_source=blog&utm_medium=post&utm_campaign=weekend40k) a 3,99€ invece di 4,99€ inserendo il codice "40k" al momento dell'acquisto su [Bookrepublic](http://www.bookrepublic.it/book/9788865860533-ricordi/?utm_source=blog&utm_medium=post&utm_campaign=weekend40k) (Ricordi è un 40k Cube, non un racconto ma un romanzo breve).

Da fine conoscitore dell'animo umano quale è, Mike si è spinto ancora oltre. In [Tutto quel che sei](http://www.bookrepublic.it/book/9788865860588-tutto-quel-che-sei/?utm_source=blog&utm_medium=post&utm_campaign=weekend40k), il genio di Resnick si concentra sui risvolti altruisti della stessa agghiacciante empatia analizzata in Ricordi.

[![](http://www.40kbooks.com/wp-content/uploads/cover14-208x300.jpg)](http://www.40kbooks.com/?attachment_id=9322)Chi non vorrebbe accanto a sé una creatura pronta a tutto per aiutare il prossimo, difenderlo, curarlo, accudirlo? Chi non vorrebbe condividere il proprio dolore con la persona amata, fino al punto in cui il dolore di uno dei due è il dolore di entrambi, un solo dolore? Non sarebbe forse, quell'unico dolore, l'amore stesso?

Resnick ci dimostra, colpendoci dritto al cuore, che ottenere quello che si vuole è a volte peggio di non ottenerlo.

Puoi acquistare [Tutto quel che sei](http://www.bookrepublic.it/book/9788865860588-tutto-quel-che-sei/?utm_source=blog&utm_medium=post&utm_campaign=weekend40k) a 1,99€ invece di 2,99€ inserendo il codice "40k" al momento dell'acquisto su [Bookrepublic](http://www.bookrepublic.it/book/9788865860588-tutto-quel-che-sei/?utm_source=blog&utm_medium=post&utm_campaign=weekend40k).

Insomma, vale davvero la pena di approfittare di questa offerta per entrare nell'universo di Resnick. Ma dovete tenere a mente una cosa: "il lettore un po' cambia insieme ai personaggi." ([Silletta](http://www.goodreads.com/review/show/165755701))
