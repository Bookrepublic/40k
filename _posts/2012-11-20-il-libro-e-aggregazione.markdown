---
author: 40kteam
date: 2012-11-20 11:04:13+00:00
layout: post
slug: il-libro-e-aggregazione
title: "Il libro è aggregazione"
categories:
- Idee trovate in giro
---

"Il libro non è la sua carta, come ben sanno i compratori di libri digitali. Non è neppure il prodotto di un editore che ha comprato i diritti da un autore. Il libro non è neppure l’ultimo anello di una catena di montaggio. 

«Il libro è un motivo di aggregazione per le persone che lo apprezzano» dice Clay Shirky, autore di Cognitive Surplus. Gli autori lo sanno: una volta che hanno pubblicato il loro libro prende a vivere una vita propria, o meglio riceve il soffio di vita che i lettori gli riconoscono. 

È sempre stato così, in un certo senso: ma la tecnologia cartacea consentiva agli editori di controllare la produzione e la gestione del diritto d’autore; mentre il contesto digitale separa ogni funzione tradizionale, ridistribuendo oneri, onori e valori.

Con il passaggio dalla tecnologia tipografica a quella digitale, la filiera produttiva del libro si libera da alcuni vincoli industriali e si riconfigura."

**Leggi tutto:** [La riscrittura del libro](http://lucadebiase.nova100.ilsole24ore.com/2012/11/la-riscrittura-del-libro.html)

**Di Luca De Biase:** [Scienza delle conseguenze](http://40k.it/scienza-delle-conseguenze/)
