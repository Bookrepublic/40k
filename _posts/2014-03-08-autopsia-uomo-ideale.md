---
author: Daria Bernardoni
date: 2014-03-08
layout: post
title: "Autopsia dell'uomo ideale"
categories:
- semiotica
description: "Un ebook dedicato alle varie rappresentazioni dell’uomo ideale che sono state proposte dai mezzi di comunicazione di massa, a partire dalle fiabe che - con i loro spettacolari salvataggi di donzelle in pericolo - hanno condizionato l’uomo ideale interiore di moltissime aspiranti principesse (reali)."
cover: /static/img/autopsia_uomo_ideale.jpg
---
Tutti sognano il Principe Azzurro ma alcuni, durante la caccia, inciampano… nella semiotica. Inizia da questo strano capitombolo l’ebook semi-serio, e semi-semiotico, <em>[C’era una volta un principe azzurro](http://40k.it/books/collection/unofficial/20140306_una_volta_il_principe_azzurro.html)</em> della giornalista torinese Eleonora Chiais, cresciuta tra Principesse Disney e aitanti cavalieri fiabeschi per finire poi nelle grinfie della scienza dei segni. 

«Ero stufa – spiega – di perdere le mie scarpette di cristallo e ritrovarle nei cestini dei rifiuti anziché nelle amorevoli mani dell’uomo giusto quindi ho pensato: se conosci il tuo obiettivo è più facile raggiungerlo». 

Da qui un ebook dedicato alle varie rappresentazioni dell’uomo ideale che sono state proposte dai mezzi di comunicazione di massa, a partire dalle fiabe che - con i loro spettacolari salvataggi di donzelle in pericolo - hanno condizionato “l’uomo ideale interiore” di moltissime aspiranti principesse (reali).  

Con uno stile a metà strada tra lo slang giornalistico e il saggio accademico, intramezzato da parentesi in diretta dalla vita quotidiana, l’autrice giuda il lettore in un’analisi dettagliata del personaggio al grido di «Se lo conosci, lo trovi». Poi la conclusione: «Ma il Principe Azzurro è davvero quello che vogliamo trovare?».
