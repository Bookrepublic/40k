---
author: 40k team
date: 2010-09-20 07:06:46+00:00
layout: post
slug: la-classifica-degli-ebook-20-settembre
title: La classifica degli ebook (20 settembre)
categories:
- News (Ita)
---

[![Cambiare idea](http://www.40kbooks.com/wp-content/uploads/zad.jpg)](http://www.40kbooks.com/wp-content/uploads/zad.jpg)

É la settimana di [Zadie Smith](http://it.wikipedia.org/wiki/Zadie_Smith), Il primo lavoro non narrativo della giovane scrittrice inglese, [Cambiare idea](http://www.bookrepublic.it/book/9788875212926-cambiare-idea/),  salta diverse posizioni e si accomoda sul gradino più alto della [classifica](http://www.bookrepublic.it/).

I dati di vendita -come già nelle scorse settimane- continuano a prediligere i saggi che, a parte qualche 40k e [Tokyo Città Occupata](http://www.bookrepublic.it/book/9788865760505-tokyo-citta-occupata/) monopolizzano la _top ten. _Il rapporto sembra stabile: 7 su 10._
_

Per quanto riguarda le cose di casa, il [Cyborg](http://www.bookrepublic.it/book/9788865860001-la-strategia-del-cyborg/) dopo tante settimane (è stato il nostro primo titolo pubblicato) cede la prima posizione e si assesta sulla quinta. [Radiazione](http://www.bookrepublic.it/book/9788865860069-radiazione/) (altro titolo della prima ora) esce dai primi dieci, dove pure aveva alloggiato per un po', e [Cardanica](http://www.bookrepublic.it/book/9788865860083-cardanica/) si conferma in seconda posizione.

Ma dopo solo cinque giorni di vendita il [Cigno Nero](http://www.bookrepublic.it/book/9788865860106-cigno-nero/) di Sterling entra in classifica direttamente in quarta posizione, ai margini del podio. Questo probablmente perchè ne avete parlato molto sui diversi social media.  (Grazie, davvero. Ci gratifica molto osservare come, appena esce un nostro titolo nuovo, si senta la _community_).

Del Cigno, poi, sono arrivate già le prime recensioni, come [quella di Booksblog](http://www.booksblog.it/post/6557/cigno-nero-di-bruce-sterling) e [quella di Federica](http://www.legattediviaplinio.it/cigno-nero/).
