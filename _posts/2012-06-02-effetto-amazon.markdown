---
author: 40k Team
date: 2012-06-02 17:12:35+00:00
layout: post
slug: effetto-amazon
title: "Effetto Amazon"
categories:
- Idee trovate in giro
---

Commentando [The Amazon Effect](http://www.thenation.com/article/168125/amazon-effect?page=full), un articolo di Steve Wasserman per The Nation, Passive Guy scrive:

"Il motivo per cui Amazon è cresciuta così tanto mentre le librerie sono in contrazione è che Amazon soddisfa più clienti rispetto alle librerie fisiche. Il motivo per cui gli ebook stanno guadagnando sempre più popolarità e i libri di carta sono in declino è che gli ebook soddisfano più clienti. Il motivo per cui alcuni autori indipendenti vedono crescere le loro vendite e altri pubblicati in modo tradizionale vedono calare di volta in volta le loro royalties è che gli autori indipendenti soddisfano più clienti.

Gli articoli che attaccano Amazon per difendere l'infrastruttura dell'editoria tradizionale dicono fondamentalmente che la scelta libera fatta da milioni di clienti non dovrebbe contare tanto quanto il desiderio dei proprietari, dei dipendenti e dei parassiti di alcune grandi aziende di Manhattan di continuare a fare quello che hanno sempre fatto nello stesso modo in cui l'hanno sempre fatto. I vantaggi dei prezzi più bassi per milioni di lettori non sono altrettanto importanti come il mantenere margini e profitti per una serie di colossi internazionali nell'industria dei media.

Il capitalismo è una forma di democrazia economica, in cui i consumatori votano con i loro soldi. Ogni tanto chi perde vuole ribaltare il risultato di queste elezioni facendo sì che il voto dei consumatori non conti. O che i consumatori non possano proprio votare."

Leggi tutto: [The Amazon Effect](http://www.thepassivevoice.com/06/2012/the-amazon-effect/?utm_source=feedburner&utm_medium=feed&utm_campaign=Feed%3A+ThePassiveVoice+%28The+Passive+Voice%29)
