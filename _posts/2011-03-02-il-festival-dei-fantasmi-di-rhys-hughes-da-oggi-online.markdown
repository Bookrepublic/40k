---
author: "Daria Bernardoni"
date: 2011-03-02 14:44:11+00:00
layout: post
slug: il-festival-dei-fantasmi-di-rhys-hughes-da-oggi-online
title: '"Il festival dei fantasmi" di Rhys Hughes da oggi online'
categories:
- News (Ita)
---

In uscita oggi su [Bookrepublic](http://www.bookrepublic.it/) e sui maggiori store italiani e internazionali il nuovo racconto di [Rhys Hughes](http://www.40kbooks.com/?p=770), [**Il festival dei fantasmi**](http://www.bookrepublic.it/book/9788865860519-il-festival-dei-fantasmi/).
Il prezzo dell'ebook è di 2,99€ perché è in corso l'adeguamento alle fasce imposte dei maggiori store.
Dopo [Il disgregatore astrale](http://www.40kbooks.com/?page_id=133&category=14&product_id=35), Rhys ci accompagna in un'avventura soprannaturale che ci condurrà fino all'origine della musica... Non perdetevelo!


> **UNA DISCESA NEI GIRONI INFERNALI DELLA MUSICA, FINO ALL’ORIGINE PIÚ OSCURA DELL’ARTE E DELL’UOMO**

[![](http://www.40kbooks.com/wp-content/uploads/cover1-207x300.jpg)](http://www.bookrepublic.it/book/9788865860519-il-festival-dei-fantasmi/) “Senza la musica, l’umanità non si sarebbe mai elevata sopra le bestie. Ne sono certo.”

Non è difficile condividere l’idea che la musica sia un’esperienza estetica essenziale per l’umanità, forse proprio ciò che distingue l’uomo da ogni altra forma di vita. Il fascino che esercita su compositori, esecutori e semplici appassionati ha qualcosa di magico e misterioso. Di questo ne sarà persuaso il lettore dell’ultimo racconto di Rhys Hughes, prima però di precipitare in un’avventura spettrale che lo catapulterà direttamente alla genesi della più ammaliante delle arti, “il primo canto, la melodia primigenia, la musica più ancestrale mai suonata”.

“Non ricordo in quale anno il festival cambiò la mia vita [...] Potrei facilmente risalire a quella data, ma forse preferisco lasciare molti fatti il più vaghi possibile, a tutela della mia salute mentale. Ciò detto, ai fini di questa storia dovrò impegnarmi a relazionare tutto accuratamente…”.

Quasi a giocare una Danse macabre con i clichè del genere, Hughes spinge il suo protagonista – proprio come il capitano della nave Orient alle prese con la sua Linea d’ombra – alle colonne d’Ercole della propria inquieta ricerca, spinto al limite da un richiamo solo a se stessi comprensibile, preda della febbrile inquietudine che ci assale dinnanzi all’invito offerto da ogni bivio.

Perché, con la parole di Conrad, “ogni svolta del sentiero è colma di seduzione”.

Una discesa nei gironi infernali della storia della musica fino all’origine più oscura dell’arte e dell’uomo.

**Genere: **#realismo magico #fantasy

**Approfonsici:
# [Rhys Hughes. The Complete Interview
](http://www.40kbooks.com/?p=3548)# [Intervista con Rhys Hughes (Italian)](http://www.booksblog.it/post/7190/il-disgregatore-astrale-di-rhys-hughes-intervista-allautore)**

** ****Goodreads: reviews**
