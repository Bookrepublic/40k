---
author: "40kteam"
date: 2011-09-07 18:10:37+00:00
layout: post
slug: benvenuti-nel-regno-dellunheimliche
title: "Benvenuti nel regno dell'unheimliche"
categories:
- Staff Picks
---

[![](http://quarantak.wpengine.com/wp-content/uploads/2011/09/cover-208x300.jpg)](http://www.bookrepublic.it/book/9788865860731-in-salute-e-in-malattia/?utm_source=blog&utm_medium=post&utm_campaign=40k)Azzurro color maschietto. Un bambino piccolo che ha perso il papà e che è pronto ad accogliere il nuovo compagno della mamma, non come un intruso ma come una compensazione per la perdita subita.




Uno yo-yo simbolo del gioco allegro di quel bambino, che nella sua incoscienza si abbandona ciecamente alla cure e alle scelte materne.




Tanti pallini colorati, che avvolgono quello yo-yo come bolle di sapone.

  



È questo che c'è sulla copertina di [In salute e in malattia](http://www.bookrepublic.it/book/9788865860731-in-salute-e-in-malattia/?utm_source=blog&utm_medium=post&utm_campaign=40k), ed è questa la facciata esterna della vita dei personaggi di Appel, fatta di amore, gioco, serenità.


  



Ma come illustra magistralmente [Roberto Grassilli](http://twitter.com/#!/RobGrassilli), c'è qualcosa di inquietante nel penzolare di quello yo-yo, qualcosa di raccapricciante nel proliferare di quelle macchie tonde. E questo qualcosa non te lo togli più dagli occhi, dopo.




Quando il tuo sguardo scorre sull'ultima maledetta riga, sai che quel bambino è in pericolo, quello yo-yo è una trappola, quei simpatici pois sono segnali di morte. Gli stessi oggetti cambiano volto, diventano bui per non riaccendersi più. E quel buio è dipinto con uno stile terso e profondo insieme, le parole, le frasi, le immagini ti penetrano come una scheggia di vetro.


  



> 

> 
> "La prima pustola comparve come una lacrima solitaria sulla guancia della figlia maggiore di Norma Shoemaker, Jasmine."


  



La trasformazione del domestico, del famigliare, in qualcosa di terribile, di nemico, è ormai parte integrante del tratto autoriale di Appel. Benvenuti nel regno dell'[unheimliche](http://it.wikipedia.org/wiki/Il_perturbante).



