---
author: gg
date: 2011-06-23 07:46:30+00:00
layout: post
slug: scrivere-fantascienza-folle-e-pericolosa
title: "Scrivere fantascienza (folle e pericolosa)"
categories:
- News (Ita)
---

[![Smart Magma](http://www.40kbooks.com/wp-content/uploads/waves-difilippo_I_ok1.jpg)](http://www.40kbooks.com/?page_id=133&category=14&product_id=60)[![Wikiworld - Paul Di Filippo - Italian version](http://www.40kbooks.com/wp-content/uploads/wikiworld-difilippo_it_t.jpg)](http://www.40kbooks.com/?page_id=133&category=14&product_id=30)[](http://www.40kbooks.com/?page_id=133&category=14&product_id=48)Se hai letto [Smart Magma](http://www.bookrepublic.it/book/9788865860557-smart-magma/), [Wikiworld](http://www.bookrepublic.it/book/9788865860205-wikiworld/) o [Ritorno al XX Secolo](http://www.bookrepublic.it/book/9788865860434-ritorno-al-ventesimo-secolo/) (o magari [Un anno nella città lineare](http://www.bookrepublic.it/book/9788865301326-un-anno-nella-citta-lineare/)), forse hai già un'idea.
La scrittura di Paul Di Filippo è ricca di invenzioni, spesso spiazzante, molte volte umoristica, espressionista. Non è la fantascienza che ti aspetti, di certo.
Piuttosto è un continuo _mashup_ (parola a lui cara) di riferimenti alla musica pop, al cinema, alla tradizione letteraria. Il tutto condito da un'immaginazione potente e -per definizione- mai frenata.
[![Ritorno al ventesimo secolo](http://www.40kbooks.com/wp-content/uploads/return-difilippo_I_ok2_t.jpg)](http://www.40kbooks.com/?page_id=133&category=14&product_id=48)[![Un anno nella città lineare](http://www.40kbooks.com/wp-content/uploads/lineare.jpg)](http://www.bookrepublic.it/book/9788865301326-un-anno-nella-citta-lineare/)

Il risultato è che ogni storia è un'avventura, soprattutto per il lettore. Un'avventura a diversi livelli, alcuni dei quali (per usare un'altra parola cara a Paul) da _decifrare_.
In [Scrivere Fantascienza](http://www.bookrepublic.it/book/9788865860663-scrivere-fantascienza/), saggio che raccoglie tutta la teoria che lo ha ispirato, Di Filippo inizia proprio spiegandoci perché _essere tirchi _e usare una sola idea per opera, al massimo due, non è necessariamente la soluzione migliore.
Anzi, dice, «La fantascienza degna di questo nome dovrebbe essere folle e pericolosa, non moderata e innocua».

Non a caso il titolo vero del saggio (che però non ci sarebbe mai stato su una copertina sola) è: “Come scrivere fantascienza sbalorditiva, stracolma, multiplex, massimalista, ricomplicata, a banda larga”.
E non è nemmeno tutto il titolo, perché l'originale del manoscritto conteneva anche una citazione dalla canzone “Give It Away” dei Red Hot Chili Peppers (“Realize I don’t want to be a miser / How come everyone else wanna keep it like the kaiser?”). Ma in fondo è inutile stupirsi: Paul -dai un'occhiata alla gallery perché merita- è anche l'uomo capace di spedire con grande costanza fantastici esempi di [mail art](http://www.pauldifilippo.com/mail_art.php) (o di discutere con me, la mattina di Pasqua, la ricetta delle lasagne in un lungo scambio di email).

In ogni caso, la continua ricchezza di temi e di inventiva fa di Di Filippo uno degli autori di _science-fiction_ [più difficili da classificare](http://www.fantascienza.com/magazine/servizi/10814).
Ma se ti interessa esplorarne il metodo creativo, se non ti spaventa un approccio radicale e caleidoscopico alla creazione di storie, anche fuori dall'idea di genere, [Scrivere Fantascienza](http://www.bookrepublic.it/book/9788865860663-scrivere-fantascienza/) potrebbe appassionarti.
E se vuoi, puoi anche discuterne con Paul [su Facebook](http://www.facebook.com/pages/How-To-Write-Science-Fiction/206956239342903).





> **LA FANTASCIENZA ALL’ESTREMO**

[![Scrivere fantascienza](http://www.40kbooks.com/wp-content/uploads/sciencef-difilippo_I_okbuona-T1.jpg)](LA FANTASCIENZA ALL’ESTREMO  Quando Paul Di Filippo presentò il suo romanzo “Ciphers” all’agente Richard Curtis, si sentì rispondere: “Prevedo che un giorno questo libro sarà celebrato come un classico. Ma al momento è troppo agli estremi dello spettro di infrarossi perché io mi senta di prenderlo in carico”.  Anni dopo, in questo saggio, l’autore mette a punto la teoria necessaria per scrivere fantascienza secondo le regole della ricchezza di idee, di cui quel romanzo era un emblema e al tempo stesso un laboratorio.  “Scrivere fantascienza” (il titolo vero è “Come scrivere fantascienza sbalorditiva, stracolma, multiplex, massimalista, ricomplicata, a banda larga”) non è un manuale. Un viaggio in un modo radicale di concepire la science-fiction, ma anche una proiezione all’interno del metodo creativo usato dall’autore. Un percorso godibile e affascinante, tra mashup, debiti letterari, musica pop e rock, b-movies e storia della letteratura di genere.  Approfondisci: # Paul Di Filippo. The Complete Interview Goodreads: reviews Facebook: page  Compralo su: Bookrepublic o sui migliori store nazionali ed internazional)Quando [Paul Di Filippo](http://www.40kbooks.com/?p=306) presentò il suo romanzo “Ciphers” all’agente Richard Curtis, si sentì rispondere: “Prevedo che un giorno questo libro sarà celebrato come un classico. Ma al momento è troppo agli estremi dello spettro di infrarossi perché io mi senta di prenderlo in carico”.

Anni dopo, in questo saggio, l’autore mette a punto la teoria necessaria per scrivere fantascienza secondo le regole della ricchezza di idee, di cui quel romanzo era un emblema e al tempo stesso un laboratorio.

“Scrivere fantascienza” (il titolo vero è “Come scrivere fantascienza sbalorditiva, stracolma, multiplex, massimalista, ricomplicata, a banda larga”) non è un manuale. Un viaggio in un modo radicale di concepire la _science-fiction_, ma anche una proiezione all’interno del metodo creativo usato dall’autore. Un percorso godibile e affascinante, tra mashup, debiti letterari, musica pop e rock, b-movies e storia della letteratura di genere.

**Approfondisci**:
# [Paul Di Filippo. The Complete Interview](http://www.40kbooks.com/?p=2774)
**Goodreads:** [reviews](http://www.goodreads.com/book/show/11805084-scrivere-fantascienza)
**Facebook:** [page](http://www.facebook.com/pages/How-To-Write-Science-Fiction/206956239342903)

Compralo su: **[Bookrepublic](http://www.bookrepublic.it/book/9788865860663-scrivere-fantascienza/)** o sui migliori store nazionali ed internazionali



