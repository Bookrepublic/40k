---
author: 40k team
date: 2010-09-07 11:11:57+00:00
layout: post
slug: cosa-ci-racconta-la-classifica-degli-ebook
title: Cosa ci racconta la classifica degli ebook
categories:
- News (Ita)
---

[![40k in classifica](http://www.40kbooks.com/wp-content/uploads/class3.jpg)](http://www.40kbooks.com/wp-content/uploads/class3.jpg)


Piccole cose che accadono nel nascente mercato italiano degli ebook. Bookrepublic ha modificato la logica della sua classifica, che oggi è costruita su dati quindicinali e non più assoluti. Marco spiega [qui](http://blog.bookrepublic.it/2010/09/di-classifiche-e-altro/) il cambiamento.

In questa fase embrionale della diffusione degli ebook nella nostra lingua, la [classifica](http://www.bookrepublic.it/) di Bookrepublic è sicuramente uno dei pochi dati disponibili per capire che tipo di pubblico (e con quali interessi) si avvicina al libro elettronico. E ci sono dei primi segnali significativi, aspettando di vedere i prossimi aggiornamenti settimanali. Ad esempio l'interesse per i saggi (con ben due libri del Festival della Mente) e per la letteratura di genere (a parte i nostri, l'unico altro volume di narrativa è il bellissimo [Uomini e Alieni](http://www.bookrepublic.it/book/9788862760515-uomini-e-alieni/) di Resnick)

Per quanto ci riguarda, il feedback sembra molto positivo. Il [Cyborg](http://www.bookrepublic.it/book/9788865860001-la-strategia-del-cyborg/) è primo, [Cardanica](http://www.bookrepublic.it/book/9788865860083-cardanica/) è terzo e [Radiazione](http://www.bookrepublic.it/book/9788865860069-radiazione/) è quinto. Molto dipende, con tutta probabilità, dal fatto che 40k abita la rete come i suoi lettori, e questo ha aiutato un po' le nostre posizioni.

In ogni caso è ancora presto per fare bilanci, per costruire interpretazioni e definire teorie generali. Siamo all'alba di una fase nuova e i numeri assoluti sono ancora poco significativi, pronti a cambiare tantissimo e in fretta. Ma come ogni mamma, noi siamo contenti del nostro scarrafone e siamo sempre in ascolto delle opinioni dei lettori, che continuiamo a raccogliere e a far [convergere su Goodreads](http://www.goodreads.com/group/show/36508.40k_Book_Club) (dato che aNobii sembra sempre lentissimo ad aggiungere i titoli: c'è solo [Radiazione](http://www.anobii.com/books/Radiazione/9788865860069/0199215a515366fd9e/)).

Nei prossimi giorni usciranno nuovi 40k, tra quelli già promessi, e finalmente sbarcheremo su Amazon e su Apple (qualcosa è già [su Kobo](http://www.kobobooks.com/ebook/Except-The-Music/book-QF_15dbFj0e_VOe84m4fng/page1.html)). Ma annunceremo, con buona probabilità, anche nuovi autori che entrano in squadra. E faremo -insieme- il punto su 40k come community di editore, autori e lettori.

Se sei dei nostri, _stay tuned_.
