---
author: gg
date: 2011-03-16 16:50:00+00:00
layout: post
slug: 40k-cube-stavolta-siamo-andati-lunghi
title: "40k Cube. Stavolta siamo andati lunghi"
categories:
- News (Ita)
---

![](http://www.40kbooks.com/wp-content/uploads/CubeLogo.jpg)I 40k Cube, che debuttano oggi, in Italia -su carta- sarebbero dei romanzi. Quelli venduti con non troppe pagine e con un corpo tipografico un po' più grande del normale. Ne abbiamo visti tanti.

Tecnicamente però, almeno nel mondo anglofono, sono _short novels _e nei grandi premi internazionali sono classificati come narrativa breve. Se le tradizionali _novelette_, quelle dei 40k normali arrivano a circa 10.000 parole, i _Cube_ possono arrivare a 40.000 parole (o anche a 70.000 secondo altre definizioni). L'importante è che siano belle storie.

Stiamo già lavorando al secondo Cube (_The Final Dream_, di [Daniel Pearlman](http://serendipitylit.com/index.php?option=com_portfolio&id=48&view=item), un romanzo breve su un mondo in cui si comprano i sogni e si sogna a comando) e poi seguiranno autori come [Jeff VanDerMeer](http://en.wikipedia.org/wiki/Jeff_VanderMeer) e altri ancora. Intanto godetevi il primo, che segna il ritorno in 40k di Mike Resnick (che molti di voi hanno apprezzato con [Il Panchinaro](http://www.40kbooks.com/?page_id=133&category=14&product_id=32)).

> **AVVENTURA ED EMOZIONE SI INTRECCIANO FINO A CONFONDERSI**
> 
> ![Ricordi](http://www.40kbooks.com/wp-content/uploads/ricordi_Resnick-Ita_t.jpg)Dall'autore di racconti più premiato di sempre, un romanzo breve ambientato in una galassia minacciata da una razza aliena che commercia in dolore e infelicità.
> 
> [Mike Resnick](http://www.40kbooks.com/?p=51), vincitore di  cinque premi Hugo e un Nebula, firma un racconto di fantascienza in cui avventura ed emozione si intrecciano fino a confondersi.
> 
> "Giunsero come una pestilenza sospinta dai venti galattici."
> 
> Gabriel Mola detto Gabe è un investigatore incaricato di proteggere la galassia da una minacciosa razza di alieni, noti come gli Zingari delle Stelle, che commerciano in dolore e infelicità.
> 
> “Nessuno sapeva da dove venivano, nessuno sapeva dove stavano andando, nessuno sapeva neppure per certo se fossero umani. Un giorno apparivano per offrire i propri servigi, e qualche tempo dopo se ne andavano, con gli scrigni colmi all’inverosimile di sogni infranti e speranze spezzate. Oh, si facevano pagare in moneta sonante, e molta... ma in effetti commerciavano in sofferenza.”
> 
> Ormai al termine di una lunga carriera senza successi, la vita di Gabe è sconvolta dall'arrivo dell'ennesimo assistente: Jebediah Burke, una giovane recluta convinta che tutti gli esseri senzienti agiscano in base a un motivo e determinato a scoprire la logica che muove le operazioni degli Zingari. L'esperienza con ragazzo insegnerà a Gabe che l'universo tanto vasto da ospitare una disgrazia più grande della sofferenza propria o altrui.
> 
> **Approfondisci:**  
# [Mike Resnick  
](http://en.wikipedia.org/wiki/Mike_Resnick)[** **](http://www.amazon.com/dp/B004S81XH4)**Goodreads**: [reviews](http://www.goodreads.com/book/show/10801399-ricordi)

Compralo su **[Bookrepublic](http://www.bookrepublic.it/book/9788865860533-ricordi/)** o sui migliori store nazionali ed internazionali. Dalle 16 di oggi.
