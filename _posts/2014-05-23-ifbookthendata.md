---
author: Daria Bernardoni
date: 2014-05-23
layout: post
title: If Data Then Stories
categories:
- eventi
description:
cover: /static/img/datastories.jpg
image: 
- url: "/static/img/tool.jpg"
  alt: "Tool"
- url: "/static/img/minard.jpg"
  alt: "Minard"
tag:
---
Tra gli interventi di ieri a [If Book Then](https://storify.com/ifbookthen/if-book-then-2014), tra i grandi Richard Nash e Frank Rose, Benjamin Wiederkehr aka [@datavis](https://twitter.com/datavis) è riuscito, durante la sua presentazione, ad aprire un piccolo ma profondo squarcio sul mondo dei dati. 

Benjamin lavora nel settore dell'<em>information design</em>, ha fondato <em>Interactive Things</em> nel 2010 insieme a Christian Siegrist e Jeremy Stucki e viene da Zurigo. Fa anche parte della task force svizzera <em>Open Government Data</em>.

Che cosa ci faceva un esperto di dati a un convegno dedicato allo storytelling? Per capire di che tipo di "esperto di dati" stiamo parlando, date un'occhiata a [datavisualization.ch](http://datavisualization.ch/). Non di certo il classico analista fissato con xl. 

Benjamin è partito da una considerazione elementare: uno strumento, un qualsiasi strumento, ha lo scopo di aplificare le capacità dell'essere umano e lo fa innanzitutto adattandosi da una parte al soggetto che lo utilizza e dall'altra all'oggetto a cui si applica. <em>Optimized for the human</em>, <em>optimized for the problem</em>: 
{% figure_img img-responsive 0 %}
Così gli strumenti che utilizziamo per comprendere i dati dovrebbero adattarsi da un lato al problema che devono risolvere (la compresione dei dati, appunto), dall'altro alle caratteristiche delle persone che fruiscono di quelle informazioni.

A pensarci bene, raccontare una storia significa manipolare delle informazioni: data una serie di eventi cronologici, attraverso il discorso quegli eventi rinascono in una nuova forma narrativa, una tra le tante possibili.

Così, la marcia di Napoleone verso la Russia può essere rappresentata dalla spettacolare mappa di Charles Joseph Minard, probabilmente uno dei più grandi esempi di visualizzazione delle informazioni: 


{% figure_img img-responsive 1 %}

Ma qual è davvero la storia che ci racconta la mappa di Minard? Certo, la marcia di Napoleone in Russia. Ma, ci chiede Benjamin, racconta la storia di migliaia di soldati che morirono in battaglia, attraversando la Beresina o per fame, oppure quella di un enorme numero che decresce nel tempo e attraverso lo spazio? 

L'essere umano ha bisogno di risposte sia alle sue domande razionali, sia a sui bisogni emotivi. La proposta di Benjamin Wiederkehr è quella di tenere unite queste due esigenze anche quando si tratta di visualizzare informazioni. 

<blockquote>What if we could satisfy the need for the analytical and the desire for the emotional? Visualization in Storytelling or Storytelling in Visualization? The first uses information visualizations as part of a story and the second uses storytelling principles when creating information visualizations.</blockquote>

Lasciare che lo storytelling guidi la visualizzazione delle informazioni: è quello che è successo con [WIDE](http://www.education-inequalities.org/), The World Inequality Database on Education, il progetto dell'UNESCO per cui ha lavorato Benjamin. 

<blockquote>What story do we tell with the WIDE project? Do we tell the story that if you’re, → born in Somalia, → as a girl, → in the South East of the country, → in a rural region, → and if you grow up in one of the poorest households, that you have a 99% chance of never seeing a classroom from the inside? 

Or do we tell any of hundreds of other stories embedded inside this vast data set that wait to be discovered and interpreted by users? Who narrates them? Where are they exemplified?</blockquote>

Chi lavora con i dati dovrebbe ricercare un equilibrio tra la visualizzazione intesa come strumento e la visualizzazione intesa come parte di una storia. Solo così è possibile permettere agli utenti di partecipare al racconto dei dati, non di limitarsi a un consumo passivo. 
Il racconto aiuta la partecipazione che a sua volta favorisce comprensione e memoria. 

<blockquote>Let the user explore the data set freely after an initial, stylized setting up of the stage.</blockquote>

Quando guardiamo un film tratto da un libro che abbiamo apprezzato, restiamo delusi. La nostra immaginazione ha riempito i vuoti narrativi lasciati dall'autore del libro e quella storia è diventata la nostra storia. Il film è la storia di qualcun altro che ha riempito quei vuoti a modo suo. Anche chi si occupa di visualizzazione dell'informazione dovrebbe cercare il coinvolgimento delle persone nella storia che i dati raccontano. Anche se questo significa lasciare dei vuoti.
















