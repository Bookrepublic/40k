---
author: 40k team
date: 2011-01-16 10:31:58+00:00
layout: post
slug: il-percorso-dei-grandi-personaggi
title: Il percorso dei grandi personaggi
categories:
- News (Ita)
---

[![Il vicino responsabile](http://www.40kbooks.com/wp-content/uploads/appel1_it_t.png)](http://www.bookrepublic.it/book/9788865860410-il-vicino-responsabile/)[![Radiazione - Jacob Appel](http://www.40kbooks.com/wp-content/uploads/fallout-appel_Ita_t.jpg)](http://www.bookrepublic.it/book/9788865860069-radiazione/)Ci sono storie in cui trovi personaggi che ti rimangono dentro, scolpiti con quella maestria che te li fa sembrare veri.

Il nostro non è più il tempo degli eroi, ma di quell'umanità talmente profonda e fatta di limiti che non possiamo ignorare. E nelle due novelette di Jacob Appel ([Radiazione](http://www.bookrepublic.it/book/9788865860069-radiazione/) e [Il Vicino Responsabile](http://www.bookrepublic.it/book/9788865860410-il-vicino-responsabile/)) è una battaglia tra forze opposte. Due storie, due coppie di personaggi inquieti, straordinari.
Ed è sempre difficile scegliere se preferire lui o lei.  O l'altro.
Così come è difficile capire, tra debolezze e forza d'animo, in chi ci riconosciamo di più.

![Il panchinaro - Mike Resnick, Lezli Robyn](http://www.40kbooks.com/wp-content/uploads/benchwarmer-resnick_Ita_t.jpg)Invece è un gigante il vecchio signor Paloobi. Lui, da solo, vale la storia. Mike Resnick, uno che è accreditato come il più premiato (tra i morti e tra i viventi) per la narrativa breve, ci ha messo dentro tutto il suo talento.

«È  una storia poetica popolata dai sogni dei bambini, una storia di mondi  fantastici e principesse con vestiti troppo stretti», [scrive](http://www.goodreads.com/review/show/130464737) Giulia.
E, a giudicare dai racconti di [chi l'ha letto](http://checifaccioqui.wordpress.com/2010/12/13/il-panchinaro-e-ci-si-commuove-anche-con-il-kindle/), Il Panchinaro potrebbe non essere adatto a tutti, almeno a chi non vuole rinunciare alla freddezza.
Non iniziarlo, se non sei pronto a commuoverti.

[![Kristine Kathryn Rusch - Tranne la musica](http://www.40kbooks.com/wp-content/uploads/exceptthmusic_it_t.png)](http://www.bookrepublic.it/book/9788865860038-tranne-la-musica/)Kristine Rusch (altra autrice abituata a finire nei _Best Of _americani) disegna con sofisticata eleganza un musicista alle prese con la sua vita personale e con l'ispirazione.
Interpretando meravigliosamente la prima lezione del realismo magico, incarna la metafora in un personaggio,  la _musa _in una donna (un fantasma?), e ci fa vivere -con una trama serrata- la relazione di un uomo con una parte di sè che ha perso di vista.

Se ti piacciono le narrazioni raffinate, [Tranne la Musica](http://www.bookrepublic.it/book/9788865860038-tranne-la-musica/) potrebbe essere una storia che fa per te.

[![Il Bisturi Napoletano](http://www.40kbooks.com/wp-content/uploads/Parthenopeian_it_t2.jpg)](http://www.bookrepublic.it/book/9788865860137-il-bisturi-napoletano/)Con [Il Bisturi Napoletano](http://www.bookrepublic.it/book/9788865860137-il-bisturi-napoletano/), invece, devi prepararti ad un confronto molto forte con l'idea del corpo, doppio e deforme. Il protagonista maschile, la voce narrante, ha una sua grandezza. Ma c'è un personaggio femminile, che on realtà _è _ _due_ personaggi femminili, che non appare quasi mai ma costruisce un'immagine vivida, espressiva con decisione.

E sullo sfondo, tra bombe, attentati e personaggi deformi, c'è la storia dell'Italia che si unisce.

(percorso alternativo: [Munizioni per la tua vita creativa](http://www.40kbooks.com/?p=3488))
