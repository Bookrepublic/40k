---
author: 40k Team
date: 2010-10-11 19:26:45+00:00
layout: post
slug: la-classifica-degli-ebook-10-ottobre
title: La classifica degli ebook (10 ottobre)
categories:
- News (Ita)
---

![La caduta dei giganti](http://www.40kbooks.com/wp-content/uploads/giga.jpg)

_Arrivano i giganti. _

Dopo solo quattro giorni di vendita, [La caduta dei Giganti](http://www.bookrepublic.it/book/9788852016844-la-caduta-dei-giganti/) di Follett è già quarto. E' un dato importante per una [classifica](http://www.bookrepublic.it/) che tiene conto del venduto degli ultimi quindici giorni.

Già la prossima settimana la _top ten_ dovrebbe cominciare a dare dei dati più interessanti e meno consultivi. Con quasi duemila ebook in vendita, con i titoli di editori importanti come [Mondadori](http://www.bookrepublic.it/search/?keywords=mondadori&x=0&y=0), [Einaudi](http://www.bookrepublic.it/search/?keywords=einaudi&x=0&y=0) e [Piemme](http://www.bookrepublic.it/search/?keywords=piemme&x=0&y=0)) e con autori da classifica su carta e [vincitori di premi importanti](http://www.bookrepublic.it/pages/strega_e_campiello/), il lunedi mattina potremmo trarre qualche indicazione più seria su cosa leggono gli _ebooker _in Italia_._

Per quanto riguarda le cose di casa, sul gradino più alto del podio sale il [Cigno Nero](http://www.40kbooks.com/?page_id=133&category=14&product_id=14) di Bruce Sterling (che è [piaciuto molto](http://www.goodreads.com/book/show/9308239-cigno-nero) in questi suoi prime settimane di pubblicazione), seguito dal [Bisturi Napoletano](http://www.bookrepublic.it/book/9788865860137-il-bisturi-napoletano/), sempre di Sterling. Decimo, ma anche in questo caso con solo cinque giorni di vendita, [Il Nostro Futuro nei Mondi Virtuali](http://www.bookrepublic.it/book/9788865860168-il-nostro-futuro-nei-mondi-virtuali/).

Meglio non abituarci a questi risultati, ovviamente. Ora che sono arrivati i giganti, dalla prossima settimana si fa sul serio.
