---
author: 40kteam
date: 2012-03-07 08:58:35+00:00
layout: post
slug: bentornato-sampietro-mischief
title: "Bentornato, Sampietro Mischief!"
categories:
- News
---

[![Sfida ai Marco Polo - Rhys Hughes](http://40k.it/wp-content/uploads/2012/03/9788865860977_sito.jpg)](http://www.40kbooks.com/?page_id=133&category=1&product_id=97)Rhys Hughes [l'aveva detto](http://rhysaurus.blogspot.com/2011/04/sampietro-mischief.html): «Conto di scrivere otto storie per concludere la serie, e se riesco a scriverne una all’anno dovrei chiudere il progetto entro il 2017.» La serie di cui parla è **The Mischief Maker** (o qualcosa del genere, il titolo non è definitivo, ancora). Se avete perso il primo titolo - [Il disgregatore astrale](http://www.40kbooks.com/?page_id=133&category=14&product_id=35) - potete rimediare, a patto di essere pronti a indagare niente meno che sul furto del cielo e di reggere bene diversi bicchieri di brandy.

Il secondo titolo, inedito, lo pubblichiamo oggi (in inglese era [già disponibile](http://www.40kbooks.com/?page_id=133&category=13&product_id=77) da qualche tempo): Sfida ai Marco Polo è la nuova indagine di Sampietro Mischief, detective dell'assurdo. Avrete a che fare con un'infestazione davvero singolare: dei cloni di Marco Polo hanno invaso la città di Calvino spogliandola, letteralmente, un pezzo alla volta, e il sindaco Palomar non sa davvero come venirne a capo. Se ve la sentite di affrontare un lungo viaggio in tandem in compagnia di un mostro domestico - Chives, il mio preferito! - e a orientarvi tra ironia e citazioni letterarie, quest'avventura fa al caso vostro.

Non tutte le domande troveranno una risposta. Io sto ancora meditando su come sia effettivamente "un broncio all'iridio". Ma è meglio che ci vada piano con il brandy...

**Compralo su:** [Amazon](http://www.amazon.it/Sfida-ai-Marco-Polo-ebook/dp/B007HQDMIW/ref=sr_1_1?s=digital-text&ie=UTF8&qid=1331104024&sr=1-1) | [Bookrepublic](http://www.bookrepublic.it/book/9788865860977-sfida-ai-marco-polo/) (dalle 18:00 di oggi)
A **0.99€** fino al **14 Marzo**, in tutte le librerie online.

**LITALIA (LITERARY ITALY)**

[![](http://40k.it/wp-content/uploads/2012/03/Lit-It.jpeg)](http://1.bp.blogspot.com/-cdYIR-IrK_g/TbfY-v7hQwI/AAAAAAAABHY/bEUJU7bOtOs/s1600/Lit-It.jpg)I racconti di **The Mischief Maker** sono ambientati a Literary Italy, Litalia: uno stivale rovesciato in cui le città si chiamano con i nomi di brillanti scrittori italiani, e ognuna di esse ne rispecchia in qualche modo la personalità. Sampietro e Chives vivono a Buzzati - e questa è anche l'ambientazione de Il disgregatore astrale - mentre in Sfida ai Marco Polo ci troviamo a Calvino.

Giuseppe [ci raccontava](http://www.bookcafe.net/blog/blog.cfm?id=1454), tempo fa, di quando Rhys si era divertito a disegnare una mappa di Litalia (fate clic sull'immagine per ingrandirla). Guardate bene: vedrete anche le facce di Sampietro e Chives, quella canaglia.

**RHYS HUGHES**

«Influenzate da Borges, Calvino e Stanislaw Lem, le storie di Rhys Hughes sono insieme intellettuali ed esilaranti, ricche di scherzi, giochi di parole e un velo di satira: intrattengono il lettore alla perfezione.» [Fantastifiction]

Per conoscere Rhys Hughes potete dare un'occhiata alla sua pagina su [Amazon](http://www.amazon.com/Rhys-Hughes/e/B0043O1WQA/ref=ntt_athr_dp_pel_1) o su [Goodreads](http://www.goodreads.com/author/show/122631.Rhys_Hughes), leggere il suo [blog](http://rhysaurus.blogspot.com/) o seguirlo su [Twitter](https://twitter.com/#!/rhysaurus). Su 40kbooks.com, in inglese, trovate un'[intervista](http://www.40kbooks.com/?p=12383) sulla short-fiction.

**ALTRI TITOLI PUBBLICATI**








[![](http://40k.it/wp-content/uploads/2012/03/astral-hughes_It_t-2.png)](http://www.40kbooks.com/?page_id=133&category=14&product_id=35)


[![](http://40k.it/wp-content/uploads/2012/03/festival-hughes_i-1_t.jpeg)](http://www.40kbooks.com/?page_id=133&category=14&product_id=51)


[![](http://40k.it/wp-content/uploads/2012/03/scamps-hughes_I_ok.jpeg)](http://www.40kbooks.com/?page_id=133&category=14&product_id=66)




