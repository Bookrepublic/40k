---
author: 40k Team
comments: true
date: 2013-11-19 15:11:28+00:00
layout: post
slug: quando-i-blogger-diventano-autori
title: "Quando i blogger diventano autori"
categories:
- News
cover: /stati/img/invito_pp.jpg
description: "40k e Paper Poject fanno festa a Bookcity. Vieni?"
---
In occasione di [Bookcity Milano 2013](http://www.bookcitymilano.it/) (21/24 Novembre) 40k Unofficial e [Paper Project](http://paperproject.it/) raccontano la nascita della nuova collana 40kUnofficial/PaperProject che si affaccia sul panorama digitale italiano con un ricco catalogo di saggi digitali su tematiche come Tech, Libri, Do it Yourself, Fashion, Sport, Bon Ton, Food, Rosa, Lifestyle, Beauty, Sesso, Green, Counseling, Oroscopo e Viaggi, tratte dal meglio della blogosfera italiana: quella più letta, cliccata, condivisa, capace di creare con semplici post vere e proprie web-tendenze.

Un connubio – quello tra 40k e Paper Project – che trova il suo filo rosso nella passione comune per l’editoria a fil di schermo, piccolo, grande, piatto, portatile o meno che sia: Paper Project è la novità editoriale del mondo dei blogger tricolori, un progetto dove oltre settanta tra le più seguite firme del Web mettono in comune la propria esperienza, la propria creatività e le proprie platee in un magazine condiviso. Un progetto innovativo quanto l’attività editoriale di 40k Unofficial, una collana di ebook nata dall’esperienza della casa editrice 40k, lanciata tre anni fa come progetto di [Bookrepublic](http://www.bookrepublic.it/). 40k Unofficial è un imprint di varia e manualistica, a metà strada tra editoria tradizionale e self-publishing: un modo nuovo sia di pubblicare che di leggere.


«L’intento di questa collaborazione» afferma Marco Ferrario, Ceo di 40k e Bookrepublic, «è di trasferire le competenze specifiche e la reputation di blogger di successo in un modello editoriale innovativo. L’obiettivo comune è di creare un catalogo esteso di testi brevi su argomenti verticali, con una forte identità, lasciando grande autonomia agli autori e alle loro competenze all’interno di schemi editoriali precisi. Metteremo a loro disposizione la tecnologia necessaria per scrivere, pubblicare, distribuire, vendere e promuovere. È un modello che probabilmente non si applica a tutti i generi editoriali e che svilupperemo nell’area della varia e della manualistica.»

«È elettrizzante raccogliere questa sfida insieme a 40k Unofficial» dichiara Chiara Fornari, Founder e responsabile editoriale Paper Project in collaborazione con Paola Toia. «Dopo aver dato vita a un progetto più unico che raro come Paper Project credo sia venuto il momento di esplorare insieme ai nostri blogger tutte le vie che il Web ci apre, compresa quella di grande interesse tracciata dall’editoria online. E in questo 40k è il miglior compagno di viaggio che si possa desiderare.»


[Marco Ferrario](https://twitter.com/Marco4623) e [Chiara Fornari](https://twitter.com/chiarafornari) (insieme ad alcuni dei blogger di Paper Project) presenteranno il progetto in occasione dell’edizione 2013 di Bookcity con un incontro aperto al pubblico che si terrà venerdì 22 novembre, ore 19.15 presso la [Ex Fornace](https://www.comune.milano.it/portale/wps/portal/!ut/p/c0/04_SB8K8xLLM9MSSzPy8xBz9CP0os3hHX9OgAE8TIwP_kGBjAyMPb58Qb0tfYwMDA_2CbEdFAJbRREs!/?WCM_PORTLET=PC_7_AM5RPI420OTS302HKLTK9M3007_WCM&WCM_GLOBAL_CONTEXT=/wps/wcm/connect/ContentLibrary/ho+bisogno+di/ho+bisogno+di/servizi+di+zona+6_spazi+culturali+zona+6+-+ex+fornace), Alzaia Naviglio Pavese 16 (Milano) in collaborazione con Cook-e-book di [Kitchen Story](http://www.kitchenstory.it/).

Vi aspettiamo!
