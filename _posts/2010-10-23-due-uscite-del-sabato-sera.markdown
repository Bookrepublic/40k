---
author: gg
date: 2010-10-23 20:46:47+00:00
layout: post
slug: due-uscite-del-sabato-sera
title: Due «uscite» del sabato sera
categories:
- News (Ita)
---

![Aeroporto di Berna](http://www.40kbooks.com/wp-content/uploads/bern.jpg)Appena tornato da Berna, dove in aeroporto c'era un biliardino (che è il simbolo dei [nostri uffici](http://blog.bookrepublic.it/2010/06/09/bookrepublic-alle-grandi-manovre/) a Milano) e in procinto di ripartire per [Perugia](http://www.umbrialeft.it/node/45875), mi ritaglio uno spazietto il sabato sera per raccontare un po' le due «uscite» di mercoledi scorso. In fondo, nella progressiva riorganizzazione dei contenuti in diverse lingue, è questo lo scopo del mio [_corner_](http://www.40kbooks.com/?page_id=1927) in questo blog.

[Wikiworld](http://www.40kbooks.com/?page_id=133&category=14&product_id=30), di Paul Di Filippo, arriva con un giudizio  importante di Cory Doctorow che aveva letto la novelette nella sua [prima apparizione](http://www.louanders.com/FastForwardPage.htm) e che l'ha ricordata anche [nel suo blog](http://craphound.com/?p=2021). «Un pezzo di fiction entusiasmante», l'ha definita.

[![Wikiworld - Paul Di Filippo - Italian version](http://www.40kbooks.com/wp-content/uploads/wikiworld-difilippo_it_t.jpg)](http://www.40kbooks.com/?page_id=133&category=14&product_id=30)La storia è ambientata in un mondo in cui il sistema politico è gestito attraverso dei wiki, che prendono le decisioni così come Wikipedia costruisce la sua enciclopedia collaborativa.

E il racconto inizia con il protagonista che avvia la costruzione della sua casa con la logica del wiki: chi arriva dà il suo contrbuto.  Resta solo da leggerlo.
Ma chi volese farsi un'idea della splendida persona che è Paul, può dare un'occhiata alle sue [buste da lettera](http://www.pauldifilippo.com/mail_art.php), anche tralasciando tutti suoi award e le  [sue nomination](http://www.40kbooks.com/?p=306).

[La Fuga Narrativa](http://www.40kbooks.com/?page_id=133&category=7&product_id=29), di Tom Stafford, è un saggio sul rapporto tra la nostra mente e le storie. Uno di quei rari casi in cui entrambe le traduttrici ti scrivono dicendo «bellissimo».

[![La Fuga Narrativa - Tom Stafford](http://www.40kbooks.com/wp-content/uploads/narrative-stafford_I_sito_t.jpeg)](http://www.40kbooks.com/?page_id=133&category=7&product_id=29)A me è piaciuto molto perchè argomenta in maniera molto accattivante e calda (ma Tom ha pubblicato anche con O'Reilly quindi conosce il mestiere) quanto sia importante per la nostra mente la storia che ci raccontiamo e quanto influisca questa storia sulle nostre decisioni.  Ma anche come reagiamo quando le storie ce le raccontano gli altri, dai romanzi a Hollywood, fino ai nostri interlocutori quotidiani.

Se vuoi approfondire c'è la [bella intervista](http://www.40kbooks.com/?p=2176) che Livia ha fatto a Tom (presto anche in italiano) e il post su [Mind Hacks](http://mindhacks.com/2010/10/21/the-narrative-escape/?utm_source=twitterfeed&utm_medium=twitter).

La prossima settimana usciranno, per entrambi i titoli, le versioni portoghesi. Intanto, come sempre, restiamo in ascolto dei tuoi feedback.
