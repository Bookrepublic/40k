---
author: "Daria Bernardoni"
date: 2011-01-24 09:34:07+00:00
layout: post
slug: le-donne-di-40k
title: Le Donne di 40k
categories:
- News (Ita)
---

[![Il Bisturi Napoletano](http://www.40kbooks.com/wp-content/uploads/Parthenopeian_it_t2.jpg)](http://www.bookrepublic.it/book/9788865860137-il-bisturi-napoletano/)Tra i nostri [grandi personaggi](../?p=3503) è già emersa una figura che sembra uscita da [Freaks](http://it.wikipedia.org/wiki/Freaks_%28film%29) di Tod Browing e invece infuoca le pagine de [“Il bisturi napoletano”](http://www.bookrepublic.it/book/9788865860137-il-bisturi-napoletano/) di [Bruce Sterling](../?p=1),
Ida. Una donna speciale, con un corpo e due teste, che sa amare come e più di ogni altra: _“__Ci lasciammo andare a deliziose malizie a quel pianoforte. Certi termini latini noti ai dottori possono descrivere tali attività”._

Il registro formale del nostro Bisturi non riesce a celare la passione che lo lega a Ida. Ma non serve avere due teste per fare girare quella di uomo. Ne sa qualcosa [Paul Di Filippo](../?p=306) ([intervistato](../?p=2774) per noi da [Rhys Hughes](../?p=770)). Chi ha letto [Wikiworld](http://www.bookrepublic.it/book/9788865860205-wikiworld/) non potrà dimenticarsi di Cherry, la donna pirata: _“Carnagione color teak, lunghi capelli neri e mossi, un fisico mozzafiato. Indossava una camicia di canapa scolorita legata sotto i seni che le lasciava nuda la vita…”._

[![Wikiworld - Paul Di Filippo - Italian version](http://www.40kbooks.com/wp-content/uploads/wikiworld-difilippo_it_t.jpg)](http://www.bookrepublic.it/book/9788865860205-wikiworld/)[![Ritorno al ventesimo secolo](http://www.40kbooks.com/wp-content/uploads/return-difilippo_I_ok2_t.jpg)](http://www.bookrepublic.it/book/9788865860434-ritorno-al-ventesimo-secolo/)Se sentite la sua mancanza, non perdetevi [Ritorno al Ventesimo Secolo,](http://www.bookrepublic.it/book/9788865860434-ritorno-al-ventesimo-secolo/) rivisitazione del classico di [Albert Robida](http://it.wikipedia.org/wiki/Robida) che trovate in versione integrale inglese su [Google Libri](http://books.google.it/books?id=SAa-_oM6eRgC&printsec=frontcover&dq=albert+robida+twentieth+century&hl=it&ei=oUE5TeCSHYKRswbbvcXzBg&sa=X&oi=book_result&ct=result&resnum=1&ved=0CCoQ6AEwAA#v=onepage&q&f=false).
Le due facce di una luna abitata da cat-women – proprio quelle di [Cat Women on the Moon](http://en.wikipedia.org/wiki/Cat-Women_of_the_Moon), “the best of the So-Bad-it's-Good movies”, già disponibile in [3D](http://www.amazon.com/Cat-Women-Moon-3D-VHS/product-reviews/6302157323/ref=dp_top_cm_cr_acr_txt?ie=UTF8&showViewpoints=1) nel 1953 e che potete guardare in streaming [qui](http://www.archive.org/details/Cat_Women_of_the_Moon) – rispecchiano l’essenziale duplicità del femminile: first ladies influenzabili che sanno riscattarsi, come Hélène, o creature animalesche che non perdonano, come la cannibale Jungle Ally.
Anche se Paul non ci fa certo mancare un [catfight](http://www.youtube.com/watch?v=Mo8ZM7PyRzU&feature=related) degno di un film di Tarantino, sarà l'amore fisico a trionfare, tra donne che sanno capirsi e con uomini che continuano a volerla conquistare, la [luna](http://www.youtube.com/watch?v=dxB2x9QzXb0&feature=related)...

[![Il Deposito](http://www.40kbooks.com/wp-content/uploads/zaccuri_it_t.png)](http://www.bookrepublic.it/book/9788865860465-il-deposito/)[![Il vicino responsabile](http://www.40kbooks.com/wp-content/uploads/appel1_it_t.png)](http://www.bookrepublic.it/book/9788865860410-il-vicino-responsabile/)L’ambiguità dei personaggi femminili è l’elemento su cui gioca anche [Alessandro Zaccuri](../?p=3015) nel suo [Il deposito](http://www.bookrepublic.it/book/9788865860465-il-deposito/): chi può biasimare l'esitazione di Bruno mentre è costretto ad affidarsi alle cure di una custode erede di [Annie Wilkies](http://it.wikipedia.org/wiki/Annie_Wilkes)?_
“Grossa, i capelli grigi e in disordine, le mani squadrate, la divisa rattoppata sulle spalle troppo robuste, di vivo la custode conservava soltanto lo sguardo degli occhi celesti…” _

Fine ritrattista di complessi personaggi femminili è [Jacob Appel](../?p=57). Nella sua ultima novelette, [Il vicino responsabile](http://www.bookrepublic.it/book/9788865860410-il-vicino-responsabile/), incontriamo Natalie, premurosa moglie di Eric sulla soglia della psicosi:_“Non era la prima volta che Natalie perdeva il controllo. (…) Ma in questo caso – beh, per quanto odiasse ammetterlo, Eric non era sicuro al cento per cento che fosse fuori di testa.”_

Insomma, lasciatevi sedurre dalle donne 40k, se avete il coraggio.
