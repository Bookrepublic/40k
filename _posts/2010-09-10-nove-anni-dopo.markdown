---
author: 40k team
date: 2010-09-10 18:22:12+00:00
layout: post
title: Nove anni dopo
categories:
- News (Ita)
---

[![](http://www.40kbooks.com/wp-content/uploads/11set.jpg)](http://www.40kbooks.com/wp-content/uploads/11set.jpg)

Domani è l'11 settembre, una data che è destinata non passare inosservata ancora per molti anni. Ground Zero, la ferita lasciata dall_'inzio politico_ del nuovo secolo, era il nome che in precedenza veniva dato a quel pezzo di deserto nel New Mexico dove venivano testati i primi ordigni nucleari. Ma oggi è anche la metafora che meglio esplora quel _vuoto colmo di paura _che è rimasto nella nostra cultura occidentale.

Da questa vertigine parte (e di questa vertigine si nutre)  il racconto di [Radiazione](http://www.40kbooks.com/?page_id=133&category=14&product_id=26), che inizia proprio qualche giorno dopo l'11 settembre:


> La sorprende il panico che avverte tra le righe del nervoso umorismo di Frank. Dovrebbe essere lei – non lui – ad accusare il trauma. C’era _lei_ in centro a rinnovare la patente quando il Trade Center è crollato; ed era ancora lei, nella fiumana di profughi, quella che procedeva stordita lungo il ponte della Cinquantanovesima. Lui era nel suo ufficio a Jersey City a guardare la Cnn.
Ma a tre giorni dalla tragedia, una volta accertato che tutti i loro amici l’hanno scampata, quando lei cambia stazione alla radio, interrompendo il notiziario per ascoltare qualche vecchio successo e comincia a pensare che quella sera potrebbero tentare ancora una volta di fare un bambino, Frank torna dall’ufficio con tre scatoloni zeppi di libri. Atteggia le labbra a un sorriso che non gli arriva agli occhi.
Dice: "Voglio solo approfondire un paio di cosette."
La stessa frase che aveva usato negli ultimi mesi prima della laurea in legge, quando i libri che aveva portato a casa riguardavano il lancio di un’attività in proprio. Per settimane aveva divorato un volume dopo l’altro, e infine aveva profetizzato: “Diventeremo ricchi, mia cara." Ora chiude con un tonfo l’ultimo volume, e annuncia con la stessa sicurezza: "Moriremo tutti."


[![Radiazione - Jacob Appel](http://www.40kbooks.com/wp-content/uploads/fallout-appel_Ita_t.jpg)](http://www.40kbooks.com/wp-content/uploads/fallout-appel_Ita_t.jpg)E ha ragione Giovanni quando [dice](http://twitter.com/GBA_mediamondo/statuses/20055308418) che è un racconto sulle inquietudini che si aprono sul deserto del reale. Come [ha ragione Trustinart](http://trustinart.tumblr.com/post/893694494/quei-libri-che) quando rileva che la fragilità del protagonista si fa amare da subito.

Appel, [magistralmente](http://www.legattediviaplinio.it/moriremo-tutti/), racconta attraverso lo sguardo dei suoi bellissimi personaggi e delle loro vite quotidiane un mondo che è improvvisamente cambiato, un panorama che contiene e raccoglie la potenza di tutte le psicosi successive all'attaentato. E lo fa con la grazia e la stile di chi sa raccontare con ironia e classe.

Oggi, a nove anni di distanza, abbiamo assimilato molto il significato di quell'11 settembre. Ma Radiazione ne conserva dentro il terrore profondo e lo rivisita in una dimensione individuale ed umana che le cronache non hanno mai raccontato.

[Recensioni](http://www.goodreads.com/book/show/8687542-radiazione) | [Scheda](http://www.40kbooks.com/?page_id=133&category=14&product_id=26) | [Compralo su Bookrepublic](http://www.bookrepublic.it/book/9788865860069-radiazione/)
