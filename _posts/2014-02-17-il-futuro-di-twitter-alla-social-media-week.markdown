---
author: "Daria Bernardoni"
date: 2014-02-17 12:31:10+00:00
layout: post
slug: il-futuro-di-twitter-alla-social-media-week
title: "Il futuro di Twitter alla Social Media Week"
categories:
- Storie
cover: /static/img/40kbees-1024x864.jpeg
---


È finalmente iniziata la Social Media Week di Milano e quest'anno non ci sono scuse, [tutti gli eventi sono in diretta streaming](http://live.tim.it/smw/it.html).

Ecco perché non puoi proprio perderti l'evento di oggi alle 15:30 [Inventare (il futuro di) Twitter in Italia](http://socialmediaweek.org/milan/events/?id=166577).

Primo, perché la discussione trarrà spunto da _[Inventare il Twitter](http://www.bookrepublic.it/book/9788852047107-inventare-twitter/), _l'ultimo libro di Nick Bilton. Se hai letto [_Io vivo nel futuro_](http://www.codiceedizioni.it/libri/io-vivo-nel-futuro/) te ne sei sicuramente innamorato. Nick Bilton, giornalista e blogger del [New York Times](http://bits.blogs.nytimes.com/author/nick-bilton/), ha un vero talento nel guardare al futuro della narrazione e ai nuovi modelli di business del giornalismo attraverso la tecnologia.

Questa volta si cimenta con la storia della fondazione di Twitter:

> Nel 2005 Odeo era una start up di San Francisco con tante belle speranze e poco futuro. Sotto le sue ceneri, però, covava un bizzarro e ambizioso progetto, destinato a trasformarsi ben presto - contro ogni ragionevole pronostico - in un'autentica rivoluzione nel modo di comunicare di milioni di persone in tutto il mondo.

Nick ha recentemente annunciato che dal libro sarà tratta (addirittura) [una serie televisiva](http://www.nickbilton.com/2013/12/18/hatching-twitter-tv-show/).

Secondo, gli speaker dell'evento non deludono mai: [Mafe De Baggis](https://twitter.com/mafedebaggis), [Luca Conti](https://twitter.com/pandemia) e [Barbara Sgarzi](https://twitter.com/barbarasgarzi), tre seguitissimi early adopters della blogosfera italiana.

A proposito, se non vuoi farti trovare impreparato all'evento o se ne esci preso benissimo e vuoi approfondire, ricordati il 40k di Barbara, _[Twitter, news e comunicazione](http://40k.it/blog/2012/07/30/twitter-news-e-comunicazione/) _(lo trovi su [Bookrepublic](http://www.bookrepublic.it/book/9788898001064-twitter-news-e-comunicazione/), [Amazon](http://www.amazon.it/Twitter-news-comunicazione-Barbara-Sgarzi-ebook/dp/B008PVCWY8/) e tutti gli altri store) e ovviamente i mitici [40k Bees](http://www.bookrepublic.it/collana/40k-bees/) dedicati al mondo dei social media.