---
author: gg
date: 2011-03-25 19:22:26+00:00
layout: post
slug: il-gioco-del-weekend-come-andra-a-finire
title: "Il gioco del weekend: come andrà a finire?"
categories:
- News (Ita)
---

[![Ricordi](http://www.40kbooks.com/wp-content/uploads/ricordi_Resnick-Ita_t.jpg)](http://www.bookrepublic.it/book/9788865860533-ricordi/)

Qui siamo sempre alla ricerca di un modo per divertirci un po' con i libri. Questo weekend -oltre all'[offerta](http://www.40kbooks.com/?p=7238) tradizionale- magari possiamo vedere se riusciamo a giocare con qualcosa _dentro_ i libri.

Abbiamo [Ricordi](http://www.bookrepublic.it/book/9788865860533-ricordi/) che comincia così:


> "Giunsero come una pestilenza sospinta dai venti galattici."


e che continua seminando indizi:


> “Nessuno sapeva da dove venivano, nessuno sapeva dove stavano andando, nessuno sapeva neppure per certo se fossero umani. Un giorno apparivano per offrire i propri servigi, e qualche tempo dopo se ne andavano, con gli scrigni colmi all’inverosimile di sogni infranti e speranze spezzate. Oh, si facevano pagare in moneta sonante, e molta... ma in effetti commerciavano in sofferenza.”


Il gioco che vi proponiamo (magari il format funziona, magari non vi piace) è questo:

a) [Qui](http://www.smashwords.com/books/view/47827) ci sono le prime 18 pagine del romanzo breve. Puoi scaricarle sul tuo lettore in diversi formati (senza registrarti) o leggerle al computer. Vedrai che basteranno a legarti alla storia e a farti ipotizzare un finale.

b) Posta sulla bacheca della [nostra pagina Facebook](http://www.facebook.com/40kbooks) il tuo finale entro le 18 di domenica. Non ci aspettiamo che indovini, Resnick è troppo bravo per essere prevedibile. Ma -per fare il verso a Borges- l'unico obbligo delle ipotesi è quello di essere interessanti.

c) I due finali alternativi che raccoglieranno più _like_ saranno premiati con una copia di [Ricordi](http://www.bookrepublic.it/book/9788865860533-ricordi/)

(e poi aspettatevi un'altra sorpresa su [Facebook](http://www.facebook.com/40kbooks)).
