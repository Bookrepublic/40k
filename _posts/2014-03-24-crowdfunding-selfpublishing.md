---
author: Daria Bernardoni
date: 2014-03-24
layout: post
title: La nuova sfida del selfpublishing? Il crowdfunding
categories:
- editoria
description:
cover: /static/img/jarvis.jpg
image: 
- url:
  caption:
  alt:
- url:
  caption:
  alt:
tag:
---
Paul Jarvis è il guru del web design della Silicon Valley, ha fondato diverse start-up e tra i suoi clienti ci sono aziende come Yahoo, Mercedes-Benz, Microsoft. 
Scrive i suoi interventi su famose testate, tra cui Fast Company e The Next Web, ed è molto attivo su [Medium](https://medium.com/@pjrvs). 
Nel 2013 ha autopubblicato il suo <em>[Everything I Know](http://www.amazon.it/Everything-I-Know-Paul-Jarvis-ebook/dp/B00GRBIFH6/)</em> in ebook con un notevole successo, che tuttavia non lo ha appagato. Si è infatti subito lanciato in un'ulteriore sfida: [sfruttare il crowdfunding per il selfpublishing](https://medium.com/p/ab406a1746cf). Ha quindi avviato un progetto di raccolta fondi su  Kickstarter per pubblicare il suo ebook in una prestigiosa versione cartacea.

Già, prestigiosa: se un libro deve essere stampato, che almeno lo sia con i sacri crismi del caso. E di certo  oggi non è proprio facilissimo trovare editori tradizionali disposti a garantire gli alti standard di qualità di stampa, rilegatura, etc. richiesti da un autore così esigente (<em>"I wanted the book to be a work of art and a limited edition."</em>). 

Ma c'è di più: quello che interessava davvero a Paul non era tanto - o comunque non solo - avere la copia fisica del suo libro nello scaffale di casa; non era tanto - o comunque non solo - averne un'edizione di lusso. Quello che gli interessava era confrontarsi con la sua community di lettori:

> I like the idea of working directly with people that want to pay for something I make to validate the idea.

L'obiettivo di Paul era quello di rompere con un vecchio modello di pubblicazione e distribuzione riservato agli autori selezionati dagli editori e mettersi direttamente nelle mani dei lettori. Il crowfunding è sicuramente un modo intelligente di perseguire questo obiettivo.

[Qui](http://www.kickstarter.com/projects/pjrvs/everything-i-know) trovate il suo esperimento, ormai concluso. Il modello, però, sembra funzionare: se il tuo vero obiettivo come autore è quello di raggiungere i lettori, coinvolgerli nel tuo progetto attraverso il crowdfunding può diventare molto stimolante.
Non è un caso che esistano addirittura piattaforme di crowdfunding dedicate al mondo dei libri, come [Unbound](http://unbound.co.uk/) o [PubSlush](http://pubslush.com/).

In Italia, Veronica Benini aka [@Spora](https://twitter.com/Spora), autrice per 40k di <em>[Guida bionda per influencer](http://40k.it/books/collection/bees/20130411_guida_bionda_per_influencer.html)</em>, ha usato [eppela.com](http://www.eppela.com/) per finanziare il suo ebook tour, dedicato alle [12 regole per essere felici sui tacchi](http://www.bookrepublic.it/book/9788820090746-12-regole-per-essere-felici-sui-tacchi-sperling-tips/).
Se siete curiosi, [date un'occhiata](http://www.eppela.com/ita/projects/667/12regole-un-ebook-in-tour). 

E tu, saresti disposto a finanziare il progetto del tuo autore preferito?



