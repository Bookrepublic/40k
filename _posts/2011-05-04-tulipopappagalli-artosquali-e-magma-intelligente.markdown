---
author: "Daria Bernardoni"
date: 2011-05-04 16:38:23+00:00
layout: post
slug: tulipopappagalli-artosquali-e-magma-intelligente
title: "Tulipopappagalli, artosquali e magma intelligente"
categories:
- News (Ita)
---

[Paul Di Filippo](http://www.40kbooks.com/?p=306) ha a dir poco una fervida immaginazione. Io gli devo qualcosa solo per la parola _Tulipopappagalli_. Le creature che popolano i suoi racconti sembrano l'altra metà del cielo di Lewis Carroll.

[Smart Magma](http://www.bookrepublic.it/book/9788865860557-smart-magma/) è un'avventura che comincia con un primissimo piano sul tartufo di Storm che, come una spugna, si gonfia dell'odore di libertà. Già, perché Storm è una creatura strana, tanto pelosa quanto intelligente. Ma Storm è soprattutto un compagno di viaggio, che sa aiutare, farsi da parte e non tirarsi indietro, a seconda delle necessità delle persone che ama. Tuffatevi nell'oceano di colori e odori evocati in questo straordinario racconto.

> **UN NUOVO ROCAMBOLESCO RACCONTO DI PAUL DI FILIPPO**
> 
> [![](http://www.40kbooks.com/wp-content/uploads/waves-difilippo_I_ok.jpg)](http://www.40kbooks.com/?attachment_id=8219)“In quel mondo così vasto, vario e strano, Storm era completamente solo. Pensarci lo spaventava e lo entusiasmava in pari misura. Sentiva di non conoscere davvero se stesso o i suoi obiettivi, di quali bassezze o vette fosse capace. Ancora non sapeva se avrebbe scelto di vivere la sua lunga esistenza da ribelle, rifiutandosi di obbedire agli obblighi della sua specie, o se sarebbe rientrato disciplinatamente nei ranghi dei guardiani del pianeta. Per questo era in viaggio.”
> 
> Storm appartiene a una specie creata e regolamentata da un'intelligenza diffusa, l'Efflorescenza, affinché i suoi rari esemplari, i guardiani, vigilino su una bioregione abitata dalle più curiose creature. Dopo la terribile strage in cui i suoi genitori hanno trovato la morte, il giovane tenta di sfuggire ai piani dell'Efflorescenza e va alla scoperta di se stesso. Finisce così per unirsi a un'affiatata comitiva di suoi simili, scopre quale stordimento possono procurargli le orecchie pelose delle femmine della sua specie e affronta perigliose sfide. Ma riuscirà a eludere il proprio destino?
> 
> Una novelette di [Paul Di Filippo.](http://www.40kbooks.com/?p=306)
> 
> Compralo su: [Bookrepublic](http://www.bookrepublic.it/book/9788865860557-smart-magma/) o sui migliori store nazionali ed internazionali.
