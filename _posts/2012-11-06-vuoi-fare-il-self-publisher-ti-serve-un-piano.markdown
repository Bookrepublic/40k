---
author: 40k Team
date: 2012-11-06 09:54:38+00:00
layout: post
slug: vuoi-fare-il-self-publisher-ti-serve-un-piano
title: "Vuoi fare il self publisher? Ti serve un piano"
categories:
- 40k Originals
- Scrittura
---

![](http://40k.it/wp-content/uploads/2012/11/1.jpeg) Joel Friedlander è book designer, blogger è autore di _A Self-Publisher’s Companion: Expert Advice for Authors Who Want to Publish_. La sua azienda di servizi editoriali, la  Marin Bookworks, in California, ha contribuito a lanciare moltissimi self-publisher fin dal 1994.
[thebookdesigner.com](http://www.thebookdesigner.com/) | [@jfbookman](http://twitter.com/#!/jfbookman)

**Il self publishing è una grandissima opportunità per gli autori, oggi, ma non per tutti potrebbe essere la scelta migliore. Quando pensi che un autore dovrebbe intraprendere questa via?**

Ci sono degli scenari specifici in cui il self-publishing è probabilmente la migliore soluzione, e ogni autore deve esaminare gli obiettivi e le risorse che ha a disposizione per inserirsi nel mercato, così da capire quale sia la miglior strada per se stesso. 

I self publisher spesso hanno accesso a un mercato specializzato per i loro libri, hanno le risorse finanziarie e umane per assumere professionisti per realizzare il libro, sono autorevoli nel loro campo, hanno un manoscritto che non è interessante per un editore tradizionale, o, semplicemente, non vogliono aspettare il responso positivo di agenti ed editor, e vogliono abbreviare i tempi per l'uscita del libro. 

Ci sono anche self publisher che vogliono solo controllare il processo editoriale, e l'unico modo che hanno è diventare editori di se stessi.

**Se dovessi elencare tre esempi di successo nel self publishing, chi sceglieresti e perché?**

Penso a [Bob Mayer](http://www.bobmayer.org/), autore di diversi best seller di genere, che ha aperto la sua casa editrice e sta avendo un successo incredibile, pubblicando sia novità che titoli della backlist. 

O alla mia amica [Joanna Penn](http://www.thecreativepenn.com/), una blogger diventata autrice di thriller e, con due libri pubblicati negli ultimi due anni, ha venduto oltre 50.000 copie. 

O a [Ernie Zelinski](http://www.erniezelinski.com/), che pubblica saggi e vende centinaia di migliaia di copie in tutto il mondo.

**Tre consigli per gli scrittori, tre passi per diventare self publisher:**

Consigli per gli scrittori:

1. scrivete ogni giorno, senza saltarne uno;
2. siate svelti nel buttare giù la prima bozza: non fermatevi, per correggere avrete tempo dopo;
3. assumete il miglior editor che potete permettervi.

Passi per diventare self publisher:

1. cercate di immaginare chi è il vostro lettore ideale;
2. pianificate il processo in anticipo: vi servirà avere delle tappe da seguire;
3. pianificate di assumere dei professionisti per aspetti critici, come l'editing e il design della copertina.

**Leggi l'intervista originale:** [Writers, you need to have a plan if you want to go Indie](http://www.40kbooks.com/?p=13653)
