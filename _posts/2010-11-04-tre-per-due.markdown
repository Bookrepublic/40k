---
author: gg
date: 2010-11-04 09:49:25+00:00
layout: post
slug: tre-per-due
title: Tre per due
categories:
- News (Ita)
---

[![Ultimo Cerchio | Il Cielo Sotto i Piedi](http://www.40kbooks.com/wp-content/uploads/dueracconti_chehin_I_t.jpg)](http://www.40kbooks.com/?page_id=133&category=14&product_id=31)

_Consueto appuntamento bisettimanale in cui presento le nuove uscite e cerco di spiegare perchè le ho scelte. Come al solito, prendetela con beneficio di inventario: in fondo è l'oste che parla del suo vino._

[Ultimo Cerchio | Il Cielo sotto i Piedi](http://www.40kbooks.com/?page_id=133&category=14&product_id=31). I due racconti di Chehin, in un solo ebook, sono un fatto nuovo per 40k, un piccolo esperimento. Al posto della singola novelette, due racconti più brevi. Máximo è nato nel 1972 ed ha pubblicato quest'anno la raccolta  intitolata _Vista al Rio_. I due _cuentos_ inedti che abbiamo scelto nel 40k raccolgono moltissimo della raffinatezza tradizionale della narrativa breve argentina (che io, da fan di Cortazar, Bioy  Casares, Borges e Silvina Ocampo) ho sempre amato. Sono due racconti di atmosfere diverse ma ugualmente intensi e sofisticati.

[![Il panchinaro - Mike Resnick, Lezli Robyn](http://www.40kbooks.com/wp-content/uploads/benchwarmer-resnick_Ita_t.jpg)Il Panchinaro](http://www.40kbooks.com/?page_id=133&category=14&product_id=32). Mike Resnick è stato correttamente definito (in una [scherzosa intervista](http://www.angelaslatter.com/the-minimally-facetious-drive-by-mike-resnick/)) «una creatura della _science-fiction_ che mostra una straordnaria propensione all'accumulo di premi Hugo e Nebula». Ne ha vinti talmente tanti da fare impressione. E' una macchina per narrazioni brevi.

Il Panchinaro però non è un racconto di fantascienza. Scritto insieme a Lezli Robyn -con cui Mike collabora spesso- é stato definito «Un racconto toccante sul luogo in cui vanno a finire i nostri amici immaginari dopo che li abbiamo dimenticati».
Molto poetico e riflessivo, é dissacrante e ironico ma soprattutto è costruito per stuzzicare la sensibilità del lettore, giocando con la prospettiva degli adulti costretti a vivere nei mondi immaginati dai bambini. E anche questa volta, direi, la splendida copertina di [Roberto](http://www.facebook.com/RobGrassilli) coglie benissimo il senso del racconto.

Per il resto, come di consuetudine, aspettiamo di leggere i vostri feedback.
