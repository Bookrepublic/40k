---
author: 40k Team
date: 2013-02-04 09:44:06+00:00
layout: post
slug: sono-le-idee-a-fare-lautore
title: "Sono le idee a fare l'autore"
categories:
- Idee trovate in giro
---

«Così se oggi dovessi scrivere un altro saggio, non penserei a farlo di carta perchè probabilmente circolerebbe meno del digitale (per una serie di ragioni). E quando scrivi un saggio la cosa che ti interessa di più è regalare il miglior destino possibile alle tue idee. E farle circolare, aprirci una conversazione intorno. Magari emendarle e migliorarle con il contributo dei commenti. 

[...]

Razionalizzare queste cose mi ha aiutato a rendermi conto che essere stato sulla frontiera dell'editoria in questi anni ha modificato molto la mia idea di cosa significa essere «autore» e la mia idea di cosa sia un «libro». E non riesco più a convincermi che i due concetti siano correlati.

L'autore oggi è sempre più una persona che fa circolare idee che altri ricordano. E lo fa a prescindere dela medium su cui le veicola. Medium che può essere un blog, un giornale, un social network dove si apre un dibattito.
In un mondo con i costi di pubblicazione e di distribuzione che tendono a zero, almeno per la saggistica, sono le idee (e non il supporto) a fare l'autore.»

**Leggi tutto:** [Istruzioni per pubblicare un libro nel 2013](http://www.bookcafe.net/blog/blog.cfm?id=1659)
**Aspettiamo le tue idee:** [40k Unofficial](http://40k.it/40k-unofficial/)
