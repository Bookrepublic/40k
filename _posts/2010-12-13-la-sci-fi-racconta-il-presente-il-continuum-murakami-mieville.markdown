---
author: gg
date: 2010-12-13 12:47:35+00:00
layout: post
slug: la-sci-fi-racconta-il-presente-il-continuum-murakami-mieville
title: "La Sci-Fi racconta il presente: il continuum Murakami-Mieville"
categories:
- News (Ita)
---

![future](http://www.40kbooks.com/wp-content/uploads/fut.jpg)In questi giorni ci sono stati un po' di stimoli per riprendere il discorso [iniziato qui](http://www.40kbooks.com/?p=2090).

Il primo è la discussione iniziata da Edward Docx sul Guardian. Come spesso accade quando si leggono su fonti autorevoli [articoli con argomenti irritanti e deboli](http://www.40kbooks.com/?p=2960), la discussione e le reazioni tendono ad essere più interessanti. Lo snobismo di Docx contro la letteratura di genere (inferiore -per definizione- alla Letteratura con la maiuscola,  secondo lui) ha prodotto qualche riflessione che vale la pena di leggere. Abbiamo raccolto [qui](http://www.40kbooks.com/?p=2962) alcuni link.

Poi, via [@SFSignal](http://www.sfsignal.com/archives/2010/12/sf-tidbits-for-121310/), ho trovato questo post di Eric Rosenfield che racconta di come [Bruce Sterling](http://www.40kbooks.com/?p=1) abbia tentato di costruire un _rebranding_ della Sci-Fi, rendendola più _letteraria_. Lo _Slipstream_, come concetto, «dovrebbe raccogliere lavori letterari con elementi di genere e lavori di genere con elementi letterari». Il post va letto, riletto e assorbito: [The Murakami-Mieville Continuum](http://www.wetasphalt.com/content/murakami-mieville-continuum).

Io agli autori citati ne aggiungerei qualche altro, come Frank Schätzing (dai un'occhiata a [Quando la fantascienza è fin troppo realistica](http://blog.panorama.it/libri/2010/07/13/limit-di-frank-schatzing-quando-la-fantascienza-e-fin-troppo-realistica/)). Ma ne approfitto per cogliere lo spunto e segnalare un pezzo di Wired in cui si sostiene che «la fantascienza racconta il presente».  L'autore è Warren Ellis e il pezzo si intitola: [The future isn't dead. We simply overtook it.](http://www.wired.co.uk/magazine/archive/2011/01/start/warren-ellis)

E per restare ai nostri autori, dopo Sterling, [Paul Di Filippo](http://www.40kbooks.com/?p=306) scrive una bellissima recensione di _Atlantis and Other Places_ sul Wall Street Journal. L'attacco è assolutamente pertinente al nostro discorso poichè delinea il ruolo dell'_alternate history_ nel darci la possibilità di delineare nuovi scenari di compresione del mondo in cui viviamo.  Il titolo è bellissimo: [Worlds That Never Were](http://online.wsj.com/article/SB10001424052748704156304576003710030718984.html).

Per concludere, una [citazione](http://hughmcguire.tumblr.com/post/2192141286/we-live-in-a-world-ruled-by-fictions-of-every-kind) di J.G. Ballard, che dice: «La fiction è già qui. Il compito dello scrittore è inventare il presente».
