---
author: "Daria Bernardoni"
date: 2011-06-08 17:54:15+00:00
layout: post
slug: fa-tutto-parte-dello-sfarzoso-spettacolo-del-disordine
title: "Fa tutto parte dello sfarzoso spettacolo del disordine"
categories:
- News (Ita)
---

[![](http://www.40kbooks.com/wp-content/uploads/Hughes1.jpg)](http://www.40kbooks.com/?attachment_id=9465)Il nuovo 40k di [Rhys Hughes](http://www.40kbooks.com/?p=770) è un vero e proprio cubo di Rubik, ed è un'impresa capire se tutti i dettagli si metteranno in fila o se ogni mossa finirà soltanto per moltiplicare il caos.

Se sei il tipo di lettore che cerca ["wikipedia" su wikipedia](http://wikipedia.sapere.alice.it/wikipedia/w/index.php?title=Speciale%3ARicerca&search=wikipedia) (ehm, presente!), salvo poi dubitare della precisione delle sue definizioni e chiedersi se l'imprecisione valga anche per la definzione della sua imprecisione... Allora il tuo uomo è Scurrility Forewaps. In questo caso, beh, non puoi proprio perderti questo racconto.

Se invece "non sopporti le cose aggrovigliate", allora il tuo uomo è Toby Knott ("Toby Knott. Toby." "_This is the question_"...!): un fantasma che non è un fantasma finché non lo diventa. In questo caso, beh, non puoi proprio perderti questo racconto.

Tutto chiaro, no?

_Compralo su _[_**Bookrepublic**_](http://www.bookrepublic.it/book/9788865860656-lo-sfarzoso-spettacolo-del-disordine/)_ o sui migliori store nazionali ed internazionali._

> **LO SFARZOSO SPETTACOLO DEL DISORDINE **
> 
> "Voglio che tu mi prometta che sarai una canaglia impenitente fino al giorno della tua morte. È l'unico modo di evitare errori giudiziari."
> 
> [![](http://www.40kbooks.com/wp-content/uploads/scamps-hughes_I_ok.jpg)](http://www.40kbooks.com/?attachment_id=9453)Scurrility Forewaps si è sentito dire questo da suo padre quando ancora era un bambino. E, da bravo figliolo, ha deciso di dare retta al genitore e compiere "almeno un tentativo quotidiano di inficiare la qualità della vita dei concittadini", fino al suo capolavoro: "The suicide review", una rivista che recensisce suicidi come esempi di arte popolare. Se la sventura è ciò che Scurrility va ricercando, in quale sventura potrà mai incappare suo malgrado? E che cosa c'entra Toby Knott, sedicente fantasma che scrive necrologi su un giornale specializzato in storie sulla morte, con la candida malizia di Scurrility Forewaps?
> 
> Anche chi conosce Rhys Hughes, resterà di stucco davanti al suo ultimo rompicapo di paradossi. D'altronde, "fa tutto parte dello sfarzoso spettacolo del disordine".
