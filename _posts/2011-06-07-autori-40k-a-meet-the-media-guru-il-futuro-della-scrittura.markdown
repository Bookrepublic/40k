---
author: "Daria Bernardoni"
date: 2011-06-07 10:06:05+00:00
layout: post
slug: autori-40k-a-meet-the-media-guru-il-futuro-della-scrittura
title: "Autori 40k a Meet the Media Guru: il futuro della scrittura"
categories:
- News (Ita)
---

[![](http://www.40kbooks.com/wp-content/uploads/MTMG_20110609_WordsLive_CARDDigitale_14-198x300.jpg)](http://www.meetthemediaguru.org/index.php/05/live-words-il-futuro-della-scrittura/)Giovedì sera alle ore 21 presso il teatro Dal Verme di Milano, si terrà l'incontro [Words Live: il Futuro della Scrittura](http://www.meetthemediaguru.org/index.php/05/live-words-il-futuro-della-scrittura/).

"In occasione del secondo Forum mondiale dell’Unesco sulla cultura e le industrie culturali, Meet the Media Guru coinvolge tutta Milano e la rete in una serata-spettacolo ricca di contenuti per esplorare il senso dei profondi cambiamenti in atto nel mondo dell’arte, della scrittura e della cultura."

Tra i protagonisti internazionali della cultura digitale, parteciperanno due autori 40k: [Derrick de Kerckhove](http://www.40kbooks.com/?p=93) e [Dario Tonani](http://www.40kbooks.com/?p=34).

Derrick de Kerckhove è professore del dipartimento di lingua francese all’Università di Toronto, Canada, dove è stato direttore del Programma McLuhan in Cultura e Tecnologia dal 1984 al 2008. Il suo saggio 40k, [La mente accresciuta](http://www.bookrepublic.it/book/9788865860366-la-mente-accresciuta/?utm_source=40kblog&utm_medium=post&utm_campaign=guru), ha fatto molto parlare di sé perché contesta la [mentalità analogica conservatrice](http://www.lastampa.it/_web/cmstp/tmplrubriche/tecnologia/grubrica.asp?ID_blog=30&ID_articolo=8183&ID_sezione=38&sezione=) di chi sostiene che Internet renda le persone più stupide atrofizzando il cervello dei nativi digitali:

"Bisogna chiedersi se l'elaborata articolazione dei messaggi non contrasti con l'inevitabile accelerazione della vita e della cultura introdotta dall'elettricità, a partire dall'avvento del telegrafo. I ritmi di vita e di apprendimento sono stati completamente alterati dalla rapida successione di enormi cambiamenti tecnologici, che includono il telefono, la radio, la televisione, i personal computer, Internet, i telefoni cellulari e le tecnologie mobili in generale. L'attenzione a breve termine non vuol dire necessariamente attenzione debole, può significare attenzione veloce." ([La Stampa](http://www.lastampa.it/_web/cmstp/tmplrubriche/tecnologia/grubrica.asp?ID_blog=30&ID_articolo=8674&ID_sezione=38&sezione))

Dario Tonani è un giornalista italiano con la passione per la scrittura e lo steampunk che gli scorre nelle vene. È uno dei primi autori in Italia che ha saputo cogliere l'impulso creativo della nuova tecnologia digitale. Se ti interessa approfondire, leggi il post [La via italiana allo steampunk](http://www.40kbooks.com/?p=8730), scoprirai come l'editoria digitale ha influenzato le vicende di [Cardanica](http://www.bookrepublic.it/book/9788865860083-cardanica/?utm_source=40kblog&utm_medium=post&utm_campaign=guru), [Robredo](http://www.bookrepublic.it/book/9788865860496-robredo/?utm_source=40kblog&utm_medium=post&utm_campaign=guru) e [Chatarra](http://www.bookrepublic.it/book/9788865860625-chatarra/).

L'ingresso all'evento è gratuito, basta registrasi [qui](http://www.meetthemediaguru.org/index.php/prossimo-evento-iscriviti/). Ti aspettiamo giovedì, non mancare!
