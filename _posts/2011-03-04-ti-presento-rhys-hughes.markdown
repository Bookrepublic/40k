---
author: gg
date: 2011-03-04 14:13:39+00:00
layout: post
slug: ti-presento-rhys-hughes
title: Ti presento Rhys Hughes
categories:
- News (Ita)
---

_Consueto appuntamento in cui presento le nuove uscite e cerco di spiegare perchè le ho scelte. Come al solito, prendila con beneficio di inventario: in fondo è l'oste che parla del suo vino._

_![Rhys Hughes](http://www.40kbooks.com/wp-content/uploads/Hughes.jpg)_**«Meno di un fantasma su dieci si avvale delle scale»**

_[](http://www.bookrepublic.it/book/9788865860342-il-disgregatore-astrale/)Lui ama definirsi un absurdist_, ma è un'etichetta che a mio parere si presta poco a descriverlo. Almeno, io quando la leggo o la sento sono sempre portato a pensare a qualcosa di meno poliedrico e strutturato.
In ogni caso, nel mio scaffale mentale, io preferisco collocarlo (come hanno fatto altri) tra Borges e Calvino, tra la tradizione del realismo magico e il fioretto dell'ironia.

[![Il disgregatore astrale - Rhys Hughes](http://www.40kbooks.com/wp-content/uploads/astral-hughes_It_t1.png)](http://www.bookrepublic.it/book/9788865860342-il-disgregatore-astrale/)Se hai letto [Il Disgregatore Astrale](http://www.bookrepublic.it/book/9788865860342-il-disgregatore-astrale/), probabilmente ti aspetterai anche dal [Festival dei Fantasmi](http://www.bookrepublic.it/book/9788865860519-il-festival-dei-fantasmi/) un'ambientazione poetica, scanzonata e ricca di invenzioni sorprendenti.
Ma non è così.
Nel [Festival](http://www.bookrepublic.it/book/9788865860519-il-festival-dei-fantasmi/) le invenzioni -ovviamente- ci sono, ma restano ben incastrate in una narrazione tanto forte e sofisticata, quanto di impronta più tradizionale.

La presenza dei fantasmi, gli elementi soprannaturali, i colpi di scena: tutto è inserito in una generale assenza di stupore, con uno straordinario uso dello [straniamento](http://www.wordreference.com/definizione/straniamento). Rhys ci immerge talmente bene nella storia che non percepiamo affatto meno reali i _non-morti _che alludono alle loro tecnologie di amplificazione. O  non ci meravigliamo se il pozzo (magico?) «viene usato di rado, ma è sottoposto a rigorosa manutenzione, a norma di legge».
Così come non ci sembra irreale tutto il setting, che invece attraversiamo trascinati dalla suspense. E sentendo quasi sulla pelle l'atmosfera cupa e dark.

[![Il Festival dei Fantasmi](http://www.40kbooks.com/wp-content/uploads/festival-hughes_i-1_t.jpg)](http://www.bookrepublic.it/book/9788865860519-il-festival-dei-fantasmi/)E persino l'idea di fondo della novelette, il _[time travel](http://en.wikipedia.org/wiki/Time_travel)_, raccoglie la lezione del realismo magico.
Hughes regala una fisica materiale alla metafora ("incarna la metafora" come ha detto Rosalba Campra del dittatore mostruoso dell'[Autunno del Patriarca](http://www.bookrepublic.it/book/9788852015984-lautunno-del-patriarca/)).

E così il protagonista si muove nello spazio, «torna indietro nel tempo fino al principio di tutto», scendendo _fisicamente_ scale e livelli di un'oscura caverna.

Insomma, proprio niente a che fare con mantelli bianchi e _ghostbusters_. E nemmeno con i castelli scozzesi che magari ti vengono in mente se leggi il titolo.

Anzi, è proprio tutta un'altra storia.
