---
author: 40kteam
date: 2012-02-04 11:32:22+00:00
layout: post
slug: la-pulce-bastarda-e-tornata
title: "La pulce bastarda è tornata"
categories:
- News
---

![](http://quarantak.wpengine.com/wp-content/uploads/2012/02/tonani-afritania3.png)Strisciava sotto la sabbia di quel deserto infernale, preparando il suo maledetto olio bollente, attrezzandosi per l'ultima guerra. È per questo che il capitolo finale della minisaga di Mondonove non potevate trovarlo come un libro qualunque. Il suo arrivo doveva essere inaspettato, volevamo che qualcuno di voi gridasse "AFRITANIA A DRITTA!".

È successo, lettori, e ora vogliamo dirlo ad alta voce anche noi. Afritania è stato pubblicato, e i più veloci tra voi hanno già iniziato a parlarne.

"La potenza di questo racconto è devastante," [dice](http://www.amazon.it/review/R1VEI260I2Q3TO/ref=cm_cr_dp_perm?ie=UTF8&ASIN=B0073YAQKA&nodeID=818937031&tag=&linkCode=) Christian, ed Emanuela, la primissima a raccontarvelo, [vi avvisa](http://www.amazon.it/review/R2PSJTTMF9Z1ON/ref=cm_cr_dp_perm?ie=UTF8&ASIN=B0073YAQKA&nodeID=818937031&tag=&linkCode=) "C'è bisogno di un attimo di tempo, dopo il punto finale, per rimodellarsi e riprendere percezione delle proprie forme abituali". Enzo ha [un suggerimento](http://enzomilano.wordpress.com/2012/01/31/afritania/) "Per quanto mi sono piaciuti i precedenti eBook, il mio consiglio è monodirezionale: non perderlo" e Andrea [vi racconta](http://aleonelli.blogspot.com/2012/02/afritania-dario-tonani.html) in poche parole Mondonove, se non sapete di che si tratta. E da Weird Tales [vi ricordano](http://www.weirdtales.it/index.php?option=com_content&view=article&id=175%3Ala-fine-di-mondonove&catid=44%3Anotizie-dalla-citta-fantasma&Itemid=126) che se amate "i grandi spazi e le grandi avventure" dovete conoscere i racconti di Tonani.

E voi? Volete dirci che ne pensate? Su Twitter potete raccontarcelo usando l'hashtag [#Afritania](https://twitter.com/#!/search/%23Afritania). Siamo infernalmente golosi dei vostri commenti.

**Fino all'11 febbraio a 0.99€** su [Amazon](http://www.amazon.it/Afritania-Mondonove-ebook/dp/B0073YAQKA/ref=zg_bs_digital-text_86), [Bookrepublic](http://www.bookrepublic.it/book/9788865860922-afritania/), [iBookstore](http://itunes.apple.com/it/book/afritania/id499560278?mt=11&affId=1507406).

**BONUS**

L'Afritania negli occhi di [Franco Brambilla](http://francobrambilla.com/artwork/2231640_Robredo_VS_Afritania.html).
