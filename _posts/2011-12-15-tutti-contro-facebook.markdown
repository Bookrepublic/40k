---
author: 40k Team
date: 2011-12-15 09:51:06+00:00
layout: post
slug: tutti-contro-facebook
title: "Tutti contro Facebook"
categories:
- Senza categoria
---

Tempi duri per Facebook, le famiglie e la scuola. Tra entusiasmo e caccia alle streghe, le notizie si susseguono. Pochi giorni fa la storia della circolare che [vieta](http://www.repubblica.it/scuola/2011/12/06/news/prof_alunni_facebook-26155010/?ref=HRERO-1) ad alunni ed insegnanti di «essere amici». L'altro ieri il prestigioso New York Times ha pubblicato un articolo intitolato [The Facebook Resisters](http://www.nytimes.com/2011/12/14/technology/shunning-facebook-and-living-to-tell-about-it.html) e Discover Magazine ha rilanciato la discussione con un post dal titolo forte: [Against Facebook](http://blogs.discovermagazine.com/gnxp/2011/12/against-facebook/?utm_source=feedburner&utm_medium=feed&utm_campaign=Feed%3A+GeneExpressionBlog+%28Gene+Expression%29&utm_content=Google+Reader).

Non è strano pensare che un fenomeno così popolare susciti dibattiti e polemiche. Ma spesso è utile ritagliarsi qualche momento per approfondire. Così, per dare il nostro contributo alla discussione, abbiamo messo a **99 centesimi **il saggio di Giovanni Boccia Artieri, **Facebook per Genitori **(normalmente a 3,99).

In un'ora di lettura, le pacate argomentazioni dell'autore costruiscono una prospettiva utile, costruttiva ed equilibrata per capire come impostare il rapporto tra noi, i nostri figli (o i nostri alunni) e Facebook. Su La Stampa puoi [leggere](http://www.lastampa.it/_web/cmstp/tmplrubriche/tecnologia/grubrica.asp?ID_blog=30&ID_articolo=9131&ID_sezione=38&sezione) i consigli finali.

Se vuoi approfittare dell'offerta (fino alle 24 di Sabato 17 dicembre), vai su [Amazon](http://www.amazon.it/Facebook-per-genitori-ebook/dp/B006M5JFSA/ref=pd_ecc_rvi_3), su [Apple](http://www.amazon.it/Facebook-per-genitori-ebook/dp/B006M5JFSA/ref=pd_ecc_rvi_3) o su [Bookerpublic](http://www.bookrepublic.it/book/9788865860649-facebook-per-genitori/) (qui devi usare il codice per lo sconto: mediamondo)


> [![Facebook per Genitori](http://quarantak.wpengine.com/wp-content/uploads/2011/12/fb.jpg)](http://quarantak.wpengine.com/wp-content/uploads/2011/12/fb.jpg)"Caldamente consigliato a tutti i miei colleghi: papà, mamme e insegnanti."
[Mario Mattioli](http://www.goodreads.com/book/show/11595111-facebook-per-genitori)

Il tema dell'educazione alla Rete è delicato, specie se osservato dalla prospettiva di un genitore.
Come comportarsi? Com'è meglio accompagnare i nostri figli in questa esplorazione?

Questo saggio, in un'ora di lettura, fornisce gli spunti essenziali per iniziare a esserci anche noi, nel modo giusto. È importante capire in che modo i nostri ragazzi vivono i social network e poter entrare nella loro prospettiva per dar loro il nostro supporto educativo e mettere a disposizione la nostra esperienza.

Giovanni Boccia Artieri costruisce un ragionamento che ci consente di immaginare un approccio sano con questo mondo nuovo e che recupera quanto la ricerca ci ha detto fino a oggi sui comportamenti giovanili.
Il nostro successo di genitori e di educatori dipende soprattutto dalla nostra conoscenza dei contesti e delle esigenze dei ragazzi.
E, sebbene in appendice siano elencati alcuni consigli pratici, occorre essere preparati a un mondo che cambia in fretta e che non funziona secondo le regole cui siamo stati abituati.
