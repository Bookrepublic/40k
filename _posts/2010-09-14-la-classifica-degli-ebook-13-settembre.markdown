---
author: 40k Team
date: 2010-09-14 09:50:08+00:00
layout: post
slug: la-classifica-degli-ebook-13-settembre
title: La classifica degli ebook (13 settembre)
categories:
- News (Ita)
---

[![Tokyo città occupata](http://www.40kbooks.com/wp-content/uploads/tokyo.jpg)](http://www.40kbooks.com/wp-content/uploads/tokyo.jpg)

Come [dicevamo](http://www.40kbooks.com/?p=1526) la scorsa settimana, continua ad essere interessante osservare cosa comprano e cosa leggono i primi _adopter_ dell'ebook in Italia.

Nella [classifica aggiornata ieri](http://www.bookrepublic.it), si conferma la tendenza all'interesse per i saggi, ma forse la novità più importante è l'immediato ingresso tra i primi dieci di [Tokyo Città Occupata](http://www.bookrepublic.it/book/9788865760505-tokyo-citta-occupata/), lanciato in anteprima su Bookrepublic in occasione del Festival di Mantova.  Decimo con solo pochi giorni di vendita (mentre gli altri titoli hanno le intere due settimane conteggiate): un bel risultato.
Ci sbilanciamo a prevedere che scalerà molte posizioni già dalla settimana prossima. Ma è una scommessa facile.

Guadagna posizioni anche [Cambiare Idea](http://www.bookrepublic.it/book/9788875212926-cambiare-idea/) di Zadie Smith mentre tiene bene [Che fine faranno i libri?](http://www.bookrepublic.it/book/9788874522644-che-fine-faranno-i-libri/) di Francesco Cataluccio.

Per quanto riguarda le cose di casa, il [Cyborg](http://www.bookrepublic.it/book/9788865860001-la-strategia-del-cyborg/) resta primo e [Cardanica](http://www.bookrepublic.it/book/9788865860083-cardanica/) sale al secondo posto (dal terzo), mentre [Radiazione](http://www.bookrepublic.it/book/9788865860069-radiazione/) scende sesto (era quinto). E domani esce Black Swan di Bruce Sterling (in italiano, inglese e portoghese).
