---
author: "Daria Bernardoni"
date: 2011-05-11 21:54:24+00:00
layout: post
slug: la-via-italiana-allo-steampunk
title: "La via italiana allo steampunk"
categories:
- News (Ita)
---

Oggi esce un 40k speciale in occasione del Festival Internazionale del Libro di Torino: [Chatarra](http://www.bookrepublic.it/book/9788865860625-chatarra/) di [Dario Tonani](http://www.40kbooks.com/?p=34).

Il percorso di Tonani con 40k è emblematico di come e quanto il processo editoriale digitale possa influenzare lo slancio creativo di un autore.

[![](http://www.40kbooks.com/wp-content/uploads/cardanica-tonari_ita_sito1.jpg)](http://www.40kbooks.com/?attachment_id=8764)Il suo primo 40k è [Cardanica](http://www.bookrepublic.it/book/9788865860083-cardanica/), un racconto che nasce sulla carta e viene convertito in bit nel 2010.
Con la pubblicazione dell'ebook, Dario resta letteralmente sommerso dai [feedback di lettori entusiasti](http://www.40kbooks.com/?p=1890), in un modo che la dimensione offline non avrebbe potuto consentire. Proprio i lettori, rimasti intrappolati dentro a quel maledetto mostro meccanico, chiamano vendetta.

[![](http://www.40kbooks.com/wp-content/uploads/cover10-208x300.jpg)](http://www.40kbooks.com/?attachment_id=8765)Nasce così [Robredo](http://www.bookrepublic.it/book/9788865860496-robredo/), il sequel di Cardanica nativo digitale. Chi si aspettava di scoprire le sorti di Garrasco D. Bray resta stupito, ma non deluso: è sempre più chiaro che il personaggio chiave dei racconti di Tonani non è l'essere umano, bensì la macchina. Così il lettore si ritrova a osservare quella cattedrale di ferraglia arenata del deserto... o forse a essere osservato da lei.

È a questo punto che Dario si rende conto di quanto sia diversa l'esperienza autoriale nel mondo digitale. La distanza tra il momento in cui l'ispirazione creativa ti travolge e il momento in cui la tua opera assume la forma che le consente di raggiungere quanti più lettori possibile, si accorcia. Tra la scrittura e la pubblicazione non passano gli eoni necessari a mandare in stampa un libro, in cui magari un autore nemmeno si riconosce più, quando la sua stessa opera raggiunge le librerie. Ed è una bella sensazione.

L'autore è sempre più circondato dall'abbraccio del suo pubblico, e cominciano ad avanzare pretese: perché non c'è un personaggio femminile? Ed ecco che i lettori entra nella testa dell'autore. Leggete [Chatarra](http://www.bookrepublic.it/book/9788865860625-chatarra/), e incontrerete Lara. 

Se vi incuriosisce lo steampunk più raffinato e coinvolgente che io abbia mai letto , vi consiglio di ripartire da [Cardanica](http://www.bookrepublic.it/book/9788865860083-cardanica/).

Se vi interessa incontrare Dario e discutere con lui di tutte queste cose e di altre ancora, vi aspettiamo all'incontro [La grammatica del libro digitale](http://www.40kbooks.com/?p=8648), sabato 14 Maggio alle ore 15 presso Room to the Future, area Invasioni Mediatiche del Salone del Libro di Torino, padiglione 2.

Buona lettura!



> 

> 
> **VEDER MORIRE UNA MACCHINA È QUANTO DI PIÙ DISTURBANTE TI POSSA CAPITARE NELLA VITA**
> 
> 
[![](http://www.40kbooks.com/wp-content/uploads/chatarra-tonani1_ok1-208x300.jpg)](http://www.bookrepublic.it/book/9788865860625-chatarra/)Il terzo capitolo della saga di Cardanica conferma le atmosfere inquietanti e oppressive dei primi due, continuando ad accerchiare i lettori con i suoi incubi meccanici.

Una coppia di fratelli, avvelenatori della Gilda, intossicatori di professione, arriva sull'isola di Chatarra, il cimitero delle macchine mostruose. Il loro compito è iniettare del veleno nelle piccole cavie che allevano e quindi darle in pasto ai giganteschi rottami ancora vivi e affamati.

Al centro dell'isola la vita è finita da tempo, ma lungo le coste i pericoli sono ancora in agguato. Ed è una missione cui non si può rinunciare: l'obiettivo è sconfiggere il Morbo, in grado di trasformare rapidamente ogni essere vivente in una statua di metallo.

Non tutto andrà per il verso giusto. Soprattutto quando i due giovani incontreranno la Robredo, ancora viva e ancora desiderosa di nutrirsi.

Compralo su: [Bookrepublic](http://www.bookrepublic.it/book/9788865860625-chatarra/) o sui migliori store nazionali ed internazionali.
