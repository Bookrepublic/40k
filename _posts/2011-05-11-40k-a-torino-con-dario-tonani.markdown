---
author: "Daria Bernardoni"
date: 2011-05-11 08:49:10+00:00
layout: post
slug: 40k-a-torino-con-dario-tonani
title: "40k a Torino con Dario Tonani"
categories:
- News (Ita)
---

[![](http://www.40kbooks.com/wp-content/uploads/images-11.jpeg)](http://www.40kbooks.com/?attachment_id=8649)Chi crede che il [Salone Internazionale del Libro di Torino](http://www.salonelibro.it/it/home.html) non sia roba per una casa editrice nativa digitale, si sbaglia di grosso.

40k organizza per voi una conferenza evento per discutere del tema [La grammatica del libro digitale](http://www.salonelibro.it/it/organizza-la-visita/programma/details/2700-la-grammatica-del-libro-digitale-invasioni-mediatiche.html): come cambia il mestiere dell'editore con l'avvento del libro digitale? Qual è lo stato del mercato degli ebook in Italia? Come muta la prospettiva dell'autore di un'opera digitale?

Risponderanno a queste domande [Anna Masera](http://www.lastampa.it/CMSTP/rubriche/archiviorubHP.asp?ID_blog=2), giornalista de La Stampa, [Marco Ferrario](http://www.linkedin.com/pub/marco-ferrario/6/a70/a58), CEO di 40k e di [Bookrepublic](http://www.bookrepublic.it), [Giuseppe Granieri](http://www.bookcafe.net/), direttore editoriale di 40k e [Dario Tonani](http://www.dariotonani.it/), autore vincitore dei premi Tolkien (1989), Lovecraft (1994, 1999), Italia (1989-1992-2000).

Ma non è finita qui.

In occasione dell'incontro con Dario Tonani, presenteremo insieme a lui e insieme a voi, il nuovo episodio del ciclo di [Robredo](http://www.40kbooks.com/?page_id=133&category=14&product_id=49): **[Chatarra](http://www.40kbooks.com/?page_id=133&category=1&product_id=62)**.

Ebbene sì, avete capito: quell'accozzaglia infernale di lamiere e ingranaggi non è ancora sazia.

[![](http://www.40kbooks.com/wp-content/uploads/foto-225x300.jpg)](http://www.40kbooks.com/?attachment_id=8689)Come? Vorreste farvi autografare un copia di [Cardanica](http://www.40kbooks.com/?page_id=133&category=14&product_id=1) ma il vostro ereader non vi sembra il supporto più adatto?

Non per questo dovete rinunciare a conservare una traccia dell'esperienza diretta con l'autore: lo staff di 40k ha preparato per voi dei gadget [grassilliani](@robgrassilli) ed è pronto a fotografarvi insieme a Dario!

In questo modo, non solo voi potete conservare un ricordo, ma tutti insieme possiamo costruire il nostro primo album di famiglia. Proprio qui sul nostro blog, infatti, pubblicheremo le foto dei lettori.

Allora, mi raccomando, vi aspettiamo!
