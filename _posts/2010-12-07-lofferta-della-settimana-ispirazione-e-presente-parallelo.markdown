---
author: 40k Team
date: 2010-12-07 13:36:55+00:00
layout: post
slug: lofferta-della-settimana-ispirazione-e-presente-parallelo
title: 'L''offerta della settimana: ispirazione e presente parallelo'
categories:
- News (Ita)
---

[![Kristine Kathryn Rusch - Tranne la musica](http://www.40kbooks.com/wp-content/uploads/exceptthmusic_it_t.png)](http://www.40kbooks.com/?page_id=133&category=14&product_id=27)Anche questa settimana ripetiamo l'_ebook deal of the day_ e anche questa settimana i titoli sono due.

Il primo è [Tranne La Musica](http://www.40kbooks.com/?page_id=133&category=14&product_id=27), una novelette  sulla magia dell'ispirazione (ragione per cui è stata inserita anche in [Differenti Forme di Magia](http://www.40kbooks.com/?page_id=133&category=14&product_id=37)). Kristine Rusch è una delle scrittrici americane più raffinate e il racconto è tutto centrato sulla misteriosa figura di una donna.
Il protagonista è un concertista. «Quella donna, alla quale non ha nemmeno chiesto il nome» scrive Emanuela nella [sua recensione](http://www.goodreads.com/book/show/8687583-tranne-la-musica), «pone però domande che scuotono la sua routine e tutto sembra perdere il  suo equilibrio, fino alla sorprendente conclusione, quando la cosa più  eterea diventa alla fine reale».

Puoi comprarlo [su Bookrepublic](http://www.bookrepublic.it/book/9788865860038-tranne-la-musica/) a 1.99 euro (invece che 2.90), utilizzando il codice _concerto_.

[![Cigno Nero - Bruce Sterling](http://www.40kbooks.com/wp-content/uploads/blackswan_it_t.jpg)](http://www.40kbooks.com/?page_id=133&category=14&product_id=14)[Cigno Nero](http://www.40kbooks.com/?page_id=133&category=14&product_id=14), finalista al prestigioso premio Sidewise 2010 e per molte settimane sul podio nella classifica di Bookrepublic, è ben [raccontato](http://www.goodreads.com/book/show/9308239-cigno-nero) da Dario: «Sociologia, politica, economia in una scheggia di domani sospesa tra cinismo e disincanto».

La storia, costruita su diverse linee di presente parallelo (infatti l'abbiamo inserita in [Realtà Alternative](http://www.40kbooks.com/?page_id=133&category=14&product_id=38)), è ambientata a Torino e in più di una delle tante Italia possibili.

Puoi comprarlo [su Bookrepublic](http://www.bookrepublic.it/book/9788865860106-cigno-nero/) a 1.99 euro (invece che 2.90), utilizzando il codice _chip_.

Come per la scorsa settimana, l'offerta è valida sino alla mezzanotte di oggi. Puoi comprare entrambi i titoli, ma con due transazioni differenti.
