---
author: gg
date: 2011-01-13 10:55:04+00:00
layout: post
slug: pazzi-che-scrivono-romanzi-e-guerre-tra-i-sessi
title: Pazzi che scrivono romanzi e guerre tra i sessi
categories:
- News (Ita)
---

[![Vendere il tuo libro con successo](http://www.40kbooks.com/wp-content/uploads/selling-brown_I_ok2_t.jpg)](http://www.40kbooks.com/?page_id=133&category=7&product_id=45)_Consueto appuntamento bisettimanale in cui presento le nuove  uscite e cerco di spiegare perchè le ho scelte. Come al solito,  prendetela con beneficio di inventario: in fondo è l'oste che parla del  suo vino._

Stephen  insegna Marketing all'Università dell'Ulster e ha scritto diversi libri sui complicati rapporti tra marketing e letteratura (ma [non solo](http://www.sfxbrown.com/books_list.php?category_name=Sole-Authored)). Da _Wizard! Harry Potter’s Brand Magic _a _Writing Marketing_, da _Fail Better_ a _The Marketing Code_ ha costruito un percorso sicuramente non convenzionale. 

E di questi tempi, quando [la piattaforma dell'autore](http://www.lastampa.it/cmstp/rubriche/girata.asp?ID_blog=285&ID_articolo=45&ID_sezione=) diventa sempre più importante per la vita del libro nel digitale, ci è sembrato interessante lavorare con lui su questo saggio, che ha scritto proprio per 40k.

La nostra [Daria](http://twitter.com/#!/dariabernardoni) (che lo ha anche tradotto) lo descrive così:


> “Qualsiasi pazzo può scrivere un romanzo, ma ci vuole un vero genio per  venderlo.”

> 
> 

Partendo da questa considerazione di J.G. Ballard, [Stephen  Brown](../?p=3381) ci mostra che geni del marketing non si nasce: ogni scrittore che   ambisca al successo mainstream può diventare un ‘promoautore’ e contribuire attivamente ad aumentare le vendite del proprio libro.

Come? “Le intuizioni migliori nel campo degli acquisti e delle  vendite,  del marketing e del branding, e di tutte queste orribili cose,  si  trovano nelle opere di narrativa, non in voluminose e noiose  antologie o  in articoli accademici aridi come la polvere”.
Brown ci accompagna  quindi in un’autentica galleria di aneddoti  esilaranti e trovate  creative che riguardano famose icone letterarie,  una vera fonte a cui  attingere per trasformare un racconto nel cassetto  in un bestseller.

Se  anche “i più puri tra i letterati erano esperti venditori di se  stessi  che non si tiravano indietro davanti a un’offerta di vile  denaro”, la  proposta di Brown è che sia l’autore stesso ad assumersi  personalmente  la responsabilità delle proprie operazioni di marketing:  “Non troverai  le risposte in un manuale. Non puoi fare affidamento  sugli altri. Se  vuoi giocare a fare l’esteta effeminato, disprezzando  il mercato, sarai  tu a pagare il prezzo più alto”.




[![Ritorno al ventesimo secolo](http://www.40kbooks.com/wp-content/uploads/return-difilippo_I_ok2_t.jpg)](http://www.40kbooks.com/?page_id=133&category=14&product_id=48)Paul di Filippo lo abbiamo conosciuto con [Wikiworld](http://www.40kbooks.com/?page_id=133&category=14&product_id=30) (e con la [bella intervista](http://www.40kbooks.com/?p=2774) che gli ha fatto Rhys).  Paul è uno degli auori di _science-fiction _più amati nel mondo anglosassone e sicuramente tra quelli con la voce più originale.

[Ritorno al XX secolo](http://www.40kbooks.com/?page_id=133&category=14&product_id=48), novelette pubblicata su carta nell'antologia annuale [Tales of the Shadowmen](http://en.wikipedia.org/wiki/Tales_of_the_Shadowmen) (nel volume _Danse Macabre)_, non tradisce lo stile di Paul. Un andamento narrativo ricco di invenzioni e di trovate anche divertenti.

La storia, naturalmente, non la raccontiamo. Ma [Matteo](http://twitter.com/#!/matteobra) nella scheda semina una traccia molto interessante:


> “La guerra tra i sessi, a lungo  ritenuta spenta, si sta surriscaldando  di nuovo! Non è un fenomeno  naturale; e se non lo fermiamo, la nostra  civiltà verrà spazzata via da  un catastrofico scontro tra uomini e  donne.”

> 
> 

Se foste il Presidente Ponto, alle prese con la cerimonia inaugurale  del  nuovo continente artificiale ribattezzato Helenia, come reagireste a   questo inatteso e disperato grido d’allarme, tanto più se a  lanciarvelo  fosse la leggendaria e conturbante Jungle Alli?


> 
> 
Allacciatevi le cinture! [Paul Di Filippo](../?p=306) ha mescolato la fantascienza  ottocentesca di Albert Robida con i  classici B-movie americani degli  anni Cinquanta (alla Ed Wood, per  intenderci) e realizza con “Ritorno al  XX secolo” (ma quale, XX  secolo?) il perfetto cocktail narrativo: una  sarabanda scanzonata e  velocissima che shakera – e non mescola,  ovviamente – malvagie “Cat  Women on the Moon”, geografie e invenzioni  immaginarie, poteri  telepatici, la costruzione di un ponte con la Luna e  di un casino  spaziale e molto altro ancora.



Come al solito, siamo qui per i vostri feedback. 
