---
author: "Daria Bernardoni"
date: 2011-02-16 15:06:23+00:00
layout: post
slug: stupido-e-chi-non-usa-google
title: Stupido è chi non usa Google
categories:
- News (Ita)
---




[![](http://www.40kbooks.com/wp-content/uploads/Schermata-2011-02-16-a-15.30.07.png)](http://bit.ly/fE9bAh)




Oggi, su La Stampa, [l'intervista di Patrick a Derrick de Kerckhove](http://www.40kbooks.com/?p=3811) tradotta in italiano. Si parla del rapporto tra le nuove generazioni e la tecnologia, di come il mezzo che veicola il linguaggio plasma la nostra mente e del ruolo della rivoluzione elettronica nell'evoluzione dell'uomo. Si parla de [La mente accresciuta](http://www.bookrepublic.it/book/9788865860366-la-mente-accresciuta/).




**La generazione "always on" è anche la generazione “dalla bassa soglia di attenzione”, quindi? In altre parole, è preferibile che i contenuti – libri, media, notizie, film – siano brevi, veloci, facilmente fruibili come un SMS o un tweet?**




Probabilmente sì, ma non è detto che questa sia una cosa negativa. Si sente e si legge molto oggigiorno in merito alle ripercussioni dei nuovi media e ai loro presunti effetti deleteri sulle menti dei nativi digitali.




Nicholas Carr si chiede con ansia se “Google ci renda stupidi”, se Internet “alteri il nostro modo di pensare rendendoci meno capaci di digerire ampie e complesse quantità di informazioni, come libri o articoli di riviste”. Dal mio punto di vista, è meglio chiedersi se l'elaborata articolazione dei messaggi non contrasti con l'inevitabile accelerazione della vita e della cultura introdotta dall'elettricità, a partire dall'avvento del telegrafo. I ritmi di vita e di apprendimento sono stati completamente alterati dalla rapida successione di enormi cambiamenti tecnologici, che includono il telefono, la radio, la televisione, i personal computer, Internet, i telefoni cellulari e le tecnologie mobili in generale.




L'attenzione a breve termine non vuol dire necessariamente attenzione debole, può significare attenzione veloce. Una cosa di cui i critici della cultura dello schermo non riescono a rendersi conto è che elaborare un'immagine richiede meno tempo rispetto all'elaborazione di anche solo una dozzina, figuriamoci un centinaio, di parole. L'attenzione a breve termine è quello che ci vuole per far fronte a richieste rapide, ma non preclude un'attività di pensiero più profonda. Quando hai davvero bisogno di approfondire e concentrarti, puoi farlo. Non è più una questione di immagazzinare informazioni. Perché preoccuparsene, dato che è tutto intorno a te? È più che mai una questione di contesto e di interesse. I ragazzini pensano di non amare lo studio perché il sistema educativo fallisce sistematicamente nel coinvolgerli. E questo li manda fuori di testa.


Puoi continuare a leggere [qui](http://bit.ly/fE9bAh).
