---
author: 40kteam
date: 2011-09-26 10:05:44+00:00
layout: post
slug: giulio-passerini-sono-il-lettore-che-qualunque-editore-di-domani-vorrebbe-avere
title: "Giulio Passerini: Sono il lettore che qualunque editore di domani vorrebbe avere"
categories:
- Community
tags:
- Community
---

Lo avevano già fatto [Alessandro Beria](http://www.40kbooks.com/?s=alessandro+beria), [Antonella Sbriccoli](http://www.40kbooks.com/?s=antonella+sbriccoli) e [Antonio Maccioni](http://www.40kbooks.com/?s=antonio+maccioni), i primi lettori sul sito dell'editore. Sono gli _early adopter_: armati di un ereader e di un titolo 40k, testano una nuova esperienza di lettura e condividono con noi le loro impressioni.

Ora lo ha fatto anche [Giulio Passerini](http://twitter.com/#!/giuliopasserini). Se hai un blog, un account twitter o un profilo social e vuoi farlo anche tu, scrivi a daria[at]40kbooks.com


**STORIE DI LETTORI CHE CI RACCONTANO STORIE DI EBOOK**




**
**


[![Giulio Passerini](http://quarantak.wpengine.com/wp-content/uploads/2011/09/passerini.jpg)](http://quarantak.wpengine.com/wp-content/uploads/2011/09/passerini.jpg)**Giulio Passerini**

** **Blog:[ http://giupasserini.wordpress.com/
](http://giupasserini.wordpress.com/)Twitter: [@GiulioPasserini
](http://twitter.com/#!/giuliopasserini)Linkedin: [Giulio Passerini](http://it.linkedin.com/in/giuliopasserini)








[![](http://quarantak.wpengine.com/wp-content/uploads/2011/09/tag-ereader.jpg)](http://quarantak.wpengine.com/wp-content/uploads/2011/09/tag-ereader.jpg)Ho letto questo testo di Paul di Filippo su un Kindle spacchettato da appena tre giorni ma, complice una serie di viaggi aerei, già messo a dura prova in varie condizioni di lettura (in cui sedili scomodi e luce artificiale hanno fatto la parte del leone). Partivo da Malpensa. Arrivando ai controlli pensavo con una punta di orgoglio: “Ho un ereader nella borsa assieme a un librone da sette kg e mezzo. Sono il lettore che qualunque editore di domani vorrebbe avere”. Mi chiesero di mettere sul nastro la 24h, tirar fuori il computer e poggiarlo in una scatola a parte. “E questo cos’è?”, “Un libro”, “Ne è sicuro?”, “Si”; “Pesa molto…” (sospettoso) “È un libro fotografico sui mosaici del duomo di Monreale (tutti, pesa davvero molto), un regalo”. “Lo metta lì, in un’altra scatola. E questo?”, “È un ereader, legge i libri digitali”, “È un computer?” “Una specie”, “lo metta lì, in un'altra scatola”. Partivo con un Pc, un Kindle e un enorme libro di carta, ma per il mio amico in divisa blu e distintivo non faceva alcuna differenza. A ciascuno la sua scatola. “Proprio così” dissi, “a ciascuno la sua scatola”.


[![](http://quarantak.wpengine.com/wp-content/uploads/2011/09/tag-thebook.jpg)](http://quarantak.wpengine.com/wp-content/uploads/2011/09/tag-thebook.jpg)


[Scrivere fantascienza](http://www.bookrepublic.it/book/9788865860663-scrivere-fantascienza/?utm_source=40kblog&utm_medium=40kpost&utm_campaign=40k) di Paul Di Filippo. La fantascienza è forse il genere che nel suo attuarsi riflette con più attenzione sulla propria natura. Questo perché, come dice Paul Di Filippo è letteratura di idee. O meglio, letteratura di poche idee ma solide e rigorosamente razionate per non superare la soglia di tolleranza adattiva del lettore e poterle sviscerare al meglio. Da un’idea nasce un personaggio, una storia, un mondo; basta uno shift (50 anni nel futuro, Hitler che vince la guerra, Cristoforo Colombo che diventa cinese) e ci troviamo in un’altra realtà. Secondo Di Filippo Ogni passo in una direzione o nell’altra costringe il lettore -e lo scrittore- a interrogarsi sul punto di partenza, sui mezzi per andare altrove, su quale sia un altrove plausibile e sul perché si renda desiderabile o meno. In questa prospettiva il genere mostra di essere lontano non più di un passo dalla realtà della propria epoca, la medesima distanza che intercorre fra la stessa realtà e la letteratura “alta” per quanto nella direzione opposta. La linea della contemporaneità procede quindi stretta fra la direttiva a preminenza stilistica della letteratura alta e quella a preminenza d’intreccio del genere; ad ogni epoca la sua letteratura, ad ogni epoca la sua fantascienza, ed è importante che si cerchi il dialogo, è importante che le due linee procedano affiancate nella stessa direzione. Ne guadagneranno l’una in stile, l’altra in speditezza. Entrambe, infine, in capacità di lettura del presente.




[![](http://quarantak.wpengine.com/wp-content/uploads/2011/09/tag-titles.jpg)](http://quarantak.wpengine.com/wp-content/uploads/2011/09/tag-titles.jpg)


# Viola Di Grado, [Settanta acrilico trenta lana](http://www.bookrepublic.it/book/9788866320012-settanta-acrilico-trenta-lana/?utm_source=40kblog&utm_medium=40kpost&utm_campaign=40k), Edizioni E/O
# Gianluigi Ricuperati, [Il mio impero è nell’aria](http://www.bookrepublic.it/book/9788875213442-il-mio-impero-e-nellaria/?utm_source=40kblog&utm_medium=40kpost&utm_campaign=40k), Minimum Fax
# Sklenicka Carol, [Raymond Carver una vita da scrittore](http://www.bookrepublic.it/book/9788865940945-raymond-carver-una-vita-da-scrittore/?utm_source=40kblog&utm_medium=40kpost&utm_campaign=40k), Nutrimenti
