---
layout: autore
nome: "Dario"
cognome: "Tonani"
nome_completo: Dario Tonani
immagine: /static/author/dario_tonani.jpg
mini-thumb: /static/author/photo-thumbnail/dario_tonani.jpg
meta: "Una sola scienza, la meccanica, una sola disciplina, la carpenteria. Il pieno dominio sull’elettricità è ancora una chimera... "
---

Grande appassionato di science fiction, fantasy, horror e thriller, Dario - professione giornalista - pubblica diversi romanzi e un'ottantina di racconti sulle maggiori testate di genere italiane (Giallo Mondadori, Segretissimo, Urania, Millemondi, Robot), in antologie (per Mondadori, Bietti, Stampa Alternativa, Addictions, Puntozero, Comic Art, Delos Books), riviste varie e quotidiani nazionali.
 
Nell’aprile del 2007, su Urania, esce il suo titolo più acclamato: “Infect@”, un noir fantascientifico giunto secondo all’edizione 2005 dell’omonimo premio e di cui vengono opzionati i diritti cinematografici. 
 
Nell'agosto 2010, per 40k esce in ebook il primo capitolo di una mini saga steampunk - "Cardanica" - al quale, sempre per lo stesso editore, seguono, rispettivamente, i sequel "Robredo" (febbraio 2011), "Chatarra" (maggio 2011) e "Afritania" (gennaio 2012). "Cardanica", nel 2011, viene pubblicato negli Stati Uniti e rimane per nove settimane nella "top 100" dei Technothriller più venduti su Amazon US, ottenendo il giudizio entusiastico del padre indiscusso dello steampunk, Paul Di Filippo.

Con le sue storie vince numerosi concorsi, tra i quali nel 1989 il Premio Tolkien, il Premio Robot (2013), il Premio Cassiopea (2013), due volte il Premio Lovecraft (1994 e 1999) e cinque il Premio Italia (1989, 1992, 2000, 2012 e 2013).
